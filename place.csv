Name,Location,Details
สวนสนุกดรีมเวิลด์,"สวนสนุกดรีมเวิลด์ เลขที่ 62 หมู่ 1 ถนนรังสิต-องครักษ์ (กิโลเมตรที่ 7) ต.บึงยี่โถ อ.ธัญบุรี จ.ปทุมธานี 12130 ธัญบุรี, ปทุมธานี","สวนสนุกดรีมเวิลด์ “สุข สนุก ทั้งครอบครัว” เป็นสวนสนุกกลางแจ้งขนาดใหญ่ในประเทศไทย บนเนื้อที่ถึง 160 ไร่ ที่รองรับลูกค้าทุกเพศทุกวัยให้มาพักผ่อน
สนุกสนานกับเครื่องเล่นนานาชนิดกว่า 30 รายการให้เลือกสนุก ประกอบด้วย เครื่องเล่นที่เล่นได้ทั้งครอบครัวอย่าง เคเบิ้ลคาร์ บ้านยักษ์ สวนน้ำ Water Fun ภาพยนตร์ 4D Adventure และวิหคสายฟ้า ปราสาทผีสิง วัยรุ่นต้องห้ามพลาดเครื่องเล่นสาย Extreme อย่าง รถไฟเหาะ สกายโคสเตอร์ ไวกิ้งส์ รถบั๊ม เฮอริเคน ซูเปอร์สแปลช และทอร์นาโด ที่จะทำให้คุณได้สนุกอย่างเต็มที่ตลอดวัน
เครื่องเล่นไฮไลต์ที่ห้ามพลาดได้แก่ “เมืองหิมะ” (Snow Town) แห่งแรกของประเทศไทย ที่นี่คุณจะได้สัมผัสกับอุณหภูมิติดลบ เสมือนอยู่ขั้วโลกเหนือ จุดเด่นภายในเมืองหิมะ คือ ลานสไลเดอร์ขนาดใหญ่ให้ทุกท่านได้สนุกสนาน ท่ามกลางบรรยากาศหิมะตกตลอดวัน นอกจากเครื่องเล่นนานาชนิดแล้ว สวนสนุกดรีมเวิลด์ ยังมี Landscape จุดถ่ายรูปที่สวยงาม มีเอกลักษณ์อย่าง “เลิฟการ์เด้นท์” ที่ตกแต่งประดับประดาไว้อย่างสวยงาม โรแมนติก รวมถึง “โฟโตเปีย” ดินแดนมหัศจรรย์แห่งจินตนาการ ให้คุณได้ตื่นเต้นไปกับปราสาทตีลังกา ตื่นตากับบ้านฮอบบิทและปราสาทเจ้าหญิงในเทพนิยาย และอื่น ๆ อีกมากมาย นอกจากนี้ยังมีการแสดงพาเหรดคัลเลอร์ออฟเดอะเวิลด์ที่สวยงาม อลังการ โดยจัดแสดงทุกวันหยุดสุดสัปดาห์เท่านั้น มาสัมผัสความสุข ความสนุกในดินแดนแห่งความฝันได้ที่นี่ "
วัดโบสถ์,"96 หมู่ 5 เมืองปทุมธานี, ปทุมธานี","ตั้งอยู่ที่หมู่ 5 บ้านโบสถ์ ฝั่งตะวันออกของแม่น้ำเจ้าพระยา ตำบล บ้านกลาง สร้างเมื่่อ พ.ศ. 2164 โดยชาวมอญที่่อพยพมาจากเมืองหงสาวดี วัดสังกัดมหานิกาย ได้รับพระราชทานวิสุงคามสีมาในปี พ.ศ. 2167 ชื่อ วัดโบสถ์มาจากชื่อหมู่บ้านที่ชาวมอญอพยพเข้ามาเช่นเดียวกับหลายวัด ในจังหวัดปทุมธานี เช่น วัดบางตะไนย์ วัดหงส์ ประชาชนมักมาสักการะหลวงพ่อสามพี่น้องในพระอุโบสถ และรูปหล่อหลวงปู่เทียน (พระครูบวรธรรมกิจ) พระเถระผู้ทรงคุณวิทยา ส่งเสริมด้านการ ศึกษาให้แก่ชาวปทุมธานี วัดนี้มีวิหารเก่าเหลืออยู่หนึ่งหลัง เป็นที่ประดิษฐานพระพุทธรูปเก่าแก่จากรามัญ คือ พระแสงอาญาสิทธิ์ นอกจากนี้ยังมีสิ่งสำคัญ คือ เจดีย์และเสาหงส์ ช้างสี่เศียรสัมฤทธิ์ และรูปปั้นสุนัขย่าเหลหล่อด้วยตะกั่ว ซึ่งเจ้าอาวาสได้รับพระราชทานมาจากรัชกาลที่ 6 เมื่อครั้งเสด็จประพาสจังหวัดปทุมธานี
""วัดโบสถ์"" ศูนย์รวมใจของชาวปทุมธานีเป็นที่ประดิษฐานพระพุทธรูปศักดิ์สิทธิ์หลวงพ่อเหลือ พระคู่บ้านคู่เมืองของจังหวัดปทุมธานี เดิมเป็นวัดเก่าโบราณสมัยกรุงศรีอยุธยา โดยชาวมอญอพยพมาจากเมืองหงสาวดีสร้างไว้เป็นสัญลักษณ์ของเมืองหงสาวดี ภายในวัดมีรูปปั้นเหมือนของสมเด็จพระพุฒาจารย์โต พรหมรังสี องค์ใหญ่ที่สุดในประเทศไทย ซึ่งมีความสูงถึง 28 เมตร ซึ่งผู้คนจากทั่วทุกสารทิศนิยมเดินทางมากราบไหว้เพื่อความเป็นสิริมงคลเป็นจำนวนมาก เพราะเป็นพระมหาเถระรูปสำคัญที่เคยดำรงตำแหน่งเจ้าอาวาสวัดระฆังโฆสิตารามวรมหาวิหารในสมัยรัชกาลที่ 4 และรัชกาลที่ 5 และทรงคุณทางด้านวิชาคาถาอาคมเมตตามหานิยม โดยเฉพาะอย่างยิ่งวัตถุมงคลพระสมเด็จที่ท่านได้สร้างขึ้นเพื่อเป็นพุทธบูชานั้นได้ถูกจัดเข้าในพระเครื่องเบญจภาคีหรือสุดยอดของพระเครื่องวัตถุมงคล 1 ใน 5 ของประเทศไทย ทำให้พุทธศาสนิกชนชาวไทยเคารพนับถือว่าท่านเป็นอมตะเถราจารย์รูปหนึ่งของเมืองไทย นอกจากนี้ยังมีพระแสงอาญาสิทธิ์ ของเก่าแก่จากรามัญและช้างสี่เศียรที่ใช้ติดตั้งประดับหัวเสาอายุถึง 150 ปี สร้างด้วยทองสำริดที่ให้ผู้คนได้มาชมความงามอันตราตรึงในความทรงจำ เปิดให้เข้าชมทุกวันตั้งแต่เวลา 08.00-16.30 น. การเดินทาง จากที่ว่าการอำเภอเมืองปทุมธานี ข้ามสะพานปทุมธานีไปฝั่งตะวันออก มีทางแยกซ้ายเพื่อลอดใต้สะพานไปกลับรถ ตรงไปพบวัดโบสถ์"
อนุสรณ์สถานแห่งชาติ,"ลำลูกกา, ปทุมธานี","อนุสรณ์สถานแห่งชาติ อนุสรณ์แด่บูรพมหากษัตริย์และวีระชนไทยผู้เสียสละชีวิตเพื่อประเทศชาติ ถูกสร้างขึ้นในโอกาสสมโภชกรุงรัตนโกสินทร์ครบ 200 ปี เนื่องจากดำริของพลเอกสายหยุด เกิดผล อดีตผู้บัญชาการทหารสูงสุดที่เห็นความสำคัญของการจัดสร้างอนุสาวรีย์เพื่อบรรจุอัฐิของผู้เสียชีวิตในสงครามต่าง ๆ ไว้เป็นอนุสรณ์อย่างสมเกียรติ กระทรวงกลาโหมจึงได้จัดทำโครงการก่อสร้างอาคารอนุสรณ์วีรชนแห่งชาติเป็นส่วนรวม โดยพระบาทสมเด็จพระเจ้าอยู่หัวเสด็จพระราชดำเนินทรงประกอบพิธีวางศิลาฤกษ์ เมื่อวันที่ 20 กรกฎาคม พ.ศ. 2526 และเมื่อก่อสร้างแล้วเสร็จ พระบาทสมเด็จพระเจ้าอยู่หัวและสมเด็จพระนางเจ้าฯ พระบรมราชินีนาถ เสด็จพระราชดำเนินทรงเปิด เมื่อวันที่ 2 กรกฎาคม พ.ศ. 2537 และพระราชทานนามสถานที่นี้ว่า อนุสรณ์สถานแห่งชาติ เพื่อเป็นอนุสรณ์แก่ผู้เสียสละชีวิตเพื่อประเทศชาติ โดยจารึกนามผู้กล้าหาญเหล่านี้ไว้ให้สถิตสถาวรสืบไป อีกทั้งยังเป็นสถานที่แสดงประวัติวีรกรรม และเหตุการณ์รบครั้งสำคัญต่าง ๆ อันเป็นเครื่องกระตุ้นเตือนให้ประชาชนตระหนักถึงภัยที่เกิดขึ้นในอดีต ซึ่งส่งผลกระทบต่อความมั่นคงของสถาบันชาติ ศาสนา และพระมหากษัตริย์ รวมทั้งเป็นที่ศึกษาหาความรู้และพักผ่อนหย่อนใจของประชาชนคนไทยทุกคน เปิดให้เข้าชมทุกวัน เวลา 09.00-15.00 น. ยกเว้นวันหยุดนักขัตฤกษ์ สอบถามข้อมูลเพิ่มเติมได้ที่+66 2532 1021, +66 2533 8467 หรือดูรายละเอียดเพิ่มเติมได้ที่ www.thainationalmemorial.org"
วัดชินวราราม,"เมืองปทุมธานี, ปทุมธานี","ตั้งอยู่ริมฝั่งตะวันตกของแม่น้ำเจ้าพระยา ด้านทิศใต้ของตัวเมือง ตามทางไปสะพานนนทบุรี (สะพานนวลฉวี) ก่อนถึงสะพาน 1 กิโลเมตร
วัดชินวราราม เป็นวัดเก่าแก่ของจังหวัดปทุมธานี ตั้งอยู่ริมฝั่งตะวันตกของแม่น้ำเจ้าพระยา เดิมชื่อวัดมะขามใต้ เป็นวัดที่สร้างขึ้นในสมัยกรุงรัตนโกสินทร์หรือประมาณ พ.ศ. 2358 มีทำเลใกล้กับวัดร้างอีก 2 แห่งคือ วัดในและวัดคลองควาย ได้รับการปฏิสังขรณ์ใหม่โดยพระเจ้าวรวงศ์เธอ กรมหลวงชินวรสิริวัฒนา สมเด็จพระสังฆราชเจ้า อดีตเจ้าอาวาสวัดราชบพิธสถิตมหาสีมารามหรือในสมัยรัชกาลที่ 7 ภายในพระอุโบสถมีจิตรกรรมฝาผนังเรื่องทศชาติชาดกที่งดงาม นอกจากนี้ยังมี พระพุทธชิน วร (หลวงพ่อทองคำ) พระพุทธรูปสมัยสุโขทัยซึ่งอัญเชิญมาจากจังหวัดพระนครศรีอยุธยา พระวิหารพระเจ้าวรวงศ์เธอกรมหลวงชินวรสิริวัฒน์สมเด็จพระสังฆราชเจ้า พระตำหนักชินวรสิริวัฒน์ ซึ่งเป็นที่ประทับของพระเจ้าวรวงศ์เธอกรมหลวงชินวรสิริวัฒน์ ตำหนักเจ้าแม่กวนอิมริมน้ำ ศาลาการเปรียญ หอระฆัง ศาลาท่าน้ำ และมณฑปใหม่ที่สร้างขึ้นจากโครงสร้างเดิม พร้อมรอยพระพุทธบาทจำลองให้สักการะ การเดินทาง จากที่ว่าการอำเภอเมืองปทุมธานี มุ่งหน้าสี่แยกปทุมวิทยาลัย เลี้ยวไปตามทางหลวงหมายเลข 307 ระยะทาง 7 กิโลเมตร เลี้ยวซ้ายเข้าสู่ทางหลวงหมายเลข 345 ระยะทาง 1.5 กิโลเมตร เบี่ยงซ้ายเข้าถนนคู่ขนานก่อนขึ้นสะพานนนทบุรี-บางบัวทอง ระยะทาง 500 เมตร พบซอยวัดชินวรารามวรวิหารอยู่ด้านซ้ายมือ เปิดให้เข้าชมทุกวันตั้งแต่เวลา 8.00-16.30 น."
พิพิธภัณฑสถานแห่งชาติ ธรณีวิทยาเฉลิมพระเกียรติ,"คลองหลวง, ปทุมธานี","พิพิธภัณฑสถานแห่งชาติธรณีวิทยาเฉลิมพระเกียรติ สถานที่อนุรักษ์แหล่งข้อมูลอ้างอิงและตัวอย่างที่สำคัญทางธรณีวิทยาและพิพิธภัณฑสถานแห่งชาติธรณีวิทยาแห่งแรกในประเทศไทย จัดสร้างขึ้นโดยกรมทรัพยากรธรณี โดยมีวัตถุประสงค์เพื่อถวายเป็นราชสักการะแด่พระบาทสมเด็จพระเจ้าอยู่หัว เนื่องในมหามงคลวโรกาสที่ทรงครองสิริราชสมบัติครบ 50 ปี และเพื่อให้ประชาชนชาวไทยสามารถศึกษาค้นคว้าหาความรู้ในเรื่องธรณีวิทยาอันมีบทบาทสำคัญต่อการดำรงชีวิตของมนุษย์และการพัฒนาประเทศได้อย่างครบถ้วน โดยอาคารพิพิธภัณฑ์มีทั้งหมด 4 ชั้น ได้แก่ ชั้นที่ 1 เป็นจุดจำหน่ายบัตร ร้านจำหน่ายสินค้าที่ระลึก ป้ายนิเทศให้ความรู้และประวัติของกรมทรัพยากรธรณี และมีส่วนกิจกรรมขุดฟอสซิลให้เด็ก ๆ ได้สนุกสนานเพลิดเพลิน ชั้นที่ 2 แบ่งเป็น 2 ส่วน ได้แก่ ส่วนที่ 1 นิทรรศการเฉลิมพระเกียรติพระบาทสมเด็จพระเจ้าอยู่หัวภูมิพลอดุลเดช รัชกาลที่ 9 ส่วนที่ 2 นิทรรศการเกี่ยวกับธรณีวิทยากำเนิดโลก การเคลื่อนที่ของเปลือกโลก หิน วิวัฒนาการของสิ่งมีชีวิต และสวนดึกดำบรรพ์จำลองพื้นที่อาศัยของไดโนเสาร์ และชุบชีวิตให้สามารถเคลื่อนไหวได้ราวกับมีชีวิตจริง ชั้นที่ 3 นิทรรศการธรณีวิทยาประยุกต์ เรื่องทรัพยากรแร่ และชั้นที่ 4 นิทรรศการธรณีวิทยาประยุกต์เรื่องเชื้อเพลิงธรรมชาติ น้ำบาดาล ปิโตรเลียม และถ่านหิน ส่วนด้านนอกอาคารจัดเป็นการแสดงสวนหินจำลองสภาพแวดล้อมยุคหินที่มีน้ำตก น้ำพุ จระเข้นอนอาบแดด และหุ่นจำลองไดโนเสาร์ ความโดดเด่นอยู่ที่ใช้เทคโนโลยีทันสมัยในการจัดแสดง มีระบบเซ็นเซอร์ตรวจจับเมื่อมีผู้ชมเดินเข้าไปในห้องก็จะมีเสียงบรรยายออกมา และมี VDO พี่ไดโนเสาร์คอยอธิบายในรายละเอียดของนิทรรศการส่วนต่าง ๆ อยู่ทั่วไป มีการแสดง 3 มิติบนจอภาพเรื่องไดโนเสาร์ที่พบในประเทศไทย ส่วนไดโนเสาร์เคลื่อนไหวได้เป็นที่ชื่นชอบที่สุดของเด็ก ๆ และพายุทอร์นาโดจำลองในถังแก้วเพื่อให้เด็ก ๆ ได้เห็นรูปแบบการหมุนของพายุก็เป็นที่สนุกสนานเพลิดเพลิน เปิดให้เข้าชมวันอังคาร-วันอาทิตย์ ตั้งแต่เวลา 9.30-16.30 น. อัตราค่าบริการ คนไทย ผู้ใหญ่ 30 บาท เด็ก 10 บาท / ต่างชาติ ผู้ใหญ่ 100 บาท เด็ก 50 บาท สอบถามข้อมูลเพิ่มเติม โทร. +66 2902 7661, +66 2902 7681"
อาคารเรือนแพขาว,"เมืองปทุมธานี, ปทุมธานี",เป็นหนึ่งในสถานที่สำคัญทางประวัติศาสตร์ของจังหวัดปทุมธานี สันนิษฐานว่าสร้างเมื่อปี พ.ศ. 2460 เมื่อมีการย้ายส่วนราชการจังหวัดจากบ้านโคกชะพลูมาอยู่บริเวณริมแม่น้ำเจ้าพระยาฝั่งตะวันตก เดิมเป็นจวนข้าหลวงที่ใช้รับรองแขกลักษณะตัวอาคารเป็นเรือนไม้ทรงสี่เหลี่ยม ทาสีขาว มีชานระเบียงโล่งโปร่งรับลม หันออกสู่แม่น้ำเจ้าพระยา ในอดีตเรือนแพขาวแห่งนี้เคยรับรองบุคคลสำคัญ อาทิ พระบาทสมเด็จพระเจ้าอยู่หัวอานันทมหิดล รัชกาลที่ 8 และพระอนุชา พระบาทสมเด็จพระเจ้าอยู่หัวภูมิพลอดุลยเดช รัชกาลที่ 9 เมื่อครั้งเสด็จพระราชดำเนินทรงเยี่ยมทุกข์สุขราษฎรจังหวัดนนทบุรี และปทุมธานี วันที่ 8 พฤษภาคม 2489 โดยประทับ ณ เรือนแพขาว ทอดพระเนตรการแข่งขันเรือพาย ต่อมาคือ สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนิน ทอดพระเนตรทัศนียภาพลำน้ำเจ้าพระยาบริเวณหน้าเรือนแพขาว เมื่อวันที่ 30 พฤษภาคม 2541 ภายในอาคารเรือนแพขาวมีห้องต่าง ๆ และมีห้องซึ่งเป็นที่ประดิษฐานพระบรมรูปพระบาทสมเด็จพระจุลจอมเกล้าเจ้าอยู่หัว รัชกาลที่ 5 เพื่อให้ประชาชนสักการะ
ศูนย์วิทยาศาสตร์เพื่อการศึกษารังสิต,"5 หมู่ 2 คลองหลวง, ปทุมธานี","ตั้งอยู่บริเวณคลองหก ทางเข้าอยู่ติดกับมหาวิทยาลัยทคโนโลยีราชมงคลธัญบุรี โดยแยกจากถนนสายรังสิต-นครนายกเข้าไป 4 กิโลเมตร
รวบรวมทุกความรู้ด้านวิทยาศาสตร์กับศูนย์วิทยาศาสตร์เพื่อการศึกษารังสิต บนเนื้อที่ 62 ไร่ เอาใจนักเรียน นักศึกษา เยาวชน และประชาชนทั่วไปที่พร้อมเปิดรับความรู้ด้านวิทยาศาสตร์อย่างสร้างสรรค์ ด้วยพื้นที่ใช้สอยถึง 35,000 ตารางเมตร โดยแบ่งออกเป็นห้องนิทรรศการถาวร ห้องท้องฟ้าจำลอง ห้องประชุมสัมมนาห้องปฎิบัติการวิทยาศาสตร์ นิทรรศการภายในอาคาร เพื่อส่งเสริมการเรียนรู้ทางด้านวิทยาศาสตร์เทคโนโลยีและสิ่งแวดล้อม อาทิ นิทรรศการประทีปแห่งแผ่นดิน ดาราศาสตร์และอวกาศ วิทยาศาสตร์พื้นฐาน เมืองเด็ก แดนวิทยาศาสตร์มหัศจรรย์เปิดโลกสิ่งแวดล้อม เรียนรู้มหัศจรรย์แห่งชีวิตโลกล้านปี โลกดาวเคราะห์ กีฬากับวิทยาศาสตร์ เป็นต้น ส่วนนิทรรศการนอกอาคารอุทยานวิทยาศาสตร์ เช่น สวนสมุนไพร สวนวิทยาศาสตร์ สวนเกษตรธรรมชาติ นาฬิกาแดด ไม้ในวรรณคดี สวนธรณีวิทยา เป็นต้น นอกจากนี้ยังมีท้องฟ้าจำลองแห่งใหม่ที่ห้องฉายดาวเป็นแบบโดมเอียง สามารถฉายภาพยนต์แบบ IMAX ได้ ถือเป็นท้องฟ้าจำลองที่ทันสมัยที่สุดในเอเชียตะวันออกเฉียงใต้ หอดูดาวแบบโดม กล้องภาคสนาม กล้องหักเหแสง รวมทั้งกิจกรรมดาราศาสตร์ที่พร้อมให้บริการแก่คนทุกเพศทุกวัย อีกทั้งที่นี่ยังมีค่ายวิทยาศาสตร์ ห้องเรียนวิทยาศาสตร์ การประชุมอบรม สัมมนาทางด้านวิทยาศาสตร์เทคโนโลยีและสิ่งแวดล้อม ซึ่งสามารถติดตามข่าวสารและเข้าร่วมกิจกรรมได้ตลอดทั้งปี เปิดให้เข้าชมวันอังคาร-วันอาทิตย์ เวลา ?09.30-16.30 น. สอบถามข้อมูลเพิ่มเติมได้ที่ +66 2577 5455-9 หรือwww.rscience.net"
พิพิธภัณฑสถานเครื่องถ้วยเอเชียตะวันออกเฉียงใต้,"9/1 หมู่ 5 ถนนพหลโยธิน คลองหลวง, ปทุมธานี","จัดแสดงศิลปโบราณวัตถุ เครื่องถ้วยที่ผลิตจากแหล่งเตาในประเทศไทย เช่น เครื่องถ้วยสุโขทัย เครื่องถ้วยล้านนาและเครื่องถ้วยอยุธยา รวมทั้งเครื่องถ้วยที่ผลิตจากเตาเผาในต่างประเทศ
เพราะเครื่องถ้วยคือร่องรอยทางประวัติศาสตร์ พิพิธภัณฑสถานเครื่องถ้วยเอเชียตะวันออกเฉียงใต้จึงจัดตั้งขึ้นใน พ.ศ. 2543 เนื่องในโอกาสครบรอบ 40 ปี ของมหาวิทยาลัยกรุงเทพ เพื่อเก็บรวบรวมเครื่องถ้วยโบราณ จำนวนกว่า 2,000 รายการที่อาจารย์สุรัตน์ โอสถานุเคราะห์ ผู้ก่อตั้งมหาวิทยาลัยมอบให้เพื่อเป็นศูนย์ศึกษาวิจัยและศูนย์ฝึกอบรมเกี่ยวกับเครื่องถ้วยสมัยประวัติศาสตร์ทุกแง่มุม ซึ่งเครื่องถ้วย หมายถึง สิ่งของทุกชนิดที่ทำด้วยดินแล้วนำมาเผานับตั้งแต่จานที่ใช้กันภายในครัวกระเบื้องมุงหลังคาตลอดจนเครื่องสุขภัณฑ์ ต่างจากเครื่องปั้นดินเผาเป็นศัพท์ทั่วไปใช้เรียกดินที่ถูกไฟเผาทุกชนิดซึ่งเลียนแบบการสร้างเตาเผาเครื่องถ้วยของไทยที่มักสร้างบางส่วนอยู่ใต้ดิน พิพิธภัณฑสถานบางส่วนจึงอยู่ใต้ดิน อาคารหลังนี้ได้รับรางวัลเหรียญทองสถาปัตยกรรมดีเด่นประเภท อาคารสถาบันหรืออาคารทางศาสนา ประจำปี 2551 และเป็น 1 ใน 9 ของสถาปัตยกรรมสีเขียวดีเด่นของไทย (ASA Green Awards) ประจำปี 2552 อีกด้วย โดยด้านหน้านั้นจำลองเตาเผาที่มีชื่อว่า เตาประทุนแบบล้านนา ที่รวบรวมลักษณะเตาเผาทางภาคเหนือหลายแห่ง แสดงให้เห็นเทคโนโลยีพื้นฐานของช่างปั้นภาคเหนือของไทย ส่วนภายในอาคารแห่งนี้จัดแสดงเรื่องพัฒนาการของเครื่องถ้วยในเอเชียตะวันออกเฉียงใต้ โดยเน้นเครื่องถ้วยโบราณเป็นหลัก ซึ่งส่วนใหญ่ผลิตจากกลุ่มเตาในราชอาณาจักรไทยที่ค้นพบที่ตำบลบ้านเชียง แหล่งขุดค้นบนเทือกเขาถนนธงชัย แหล่งขุดค้นตาก-อมก๋อย รวมทั้งเครื่องถ้วยเขมรที่ผลิตจากกลุ่มเตาพนมดงเร็ก ที่นี่ต้องการกระตุ้นให้ผู้เข้าชมเห็นคุณค่าของมรดกทางวัฒนธรรมของไทยรวมทั้งเป็นคลังบรรณสารทางเครื่องถ้วยที่สำคัญแห่งหนึ่งในภูมิภาคเอเชียตะวันออกเฉียงใต้ เปิดให้บริการวันจันทร์-วันเสาร์ หยุดทุกวันอาทิตย์ ตั้งแต่เวลาเวลา 9.00-16.00 น. สอบถามข้อมูลเพิ่มเติม โทร. +66 2902 0299 ต่อ 2890, +66 2902 0299, +66 2407 3888"
วัดบัวขวัญ,"1 ถนนปทุมธานี-ลาดหลุมแก้ว ลาดหลุมแก้ว, ปทุมธานี","เป็นวัดเก่าแก่ของอำเภอลาดหลุมแก้ว การเดินทางใช้เส้นทางสาย 341 (ปทุมธานี-ลาดหลุมแก้ว) เลี้ยวซ้ายที่หลักกิโลเมตรที่ 21-22 ไปอีก 5 กิโลเมตร
วัดบัวขวัญเป็นวัดที่มีประวัติความเป็นมายาวนานตั้งแต่สมัยยังเป็นสำนักสงฆ์ในรัชสมัยพระบาทสมเด็จพระจุลจอมเกล้าเจ้าอยู่หัว (รัชกาลที่ 5) ต่อมาเมื่อมีพระสงฆ์มาจำพรรษาและปฏิบัติสังฆกรรมมากขึ้น จึงได้รับการพัฒนาเป็นวัดเมื่อวันที่ 24 มิถุนายน พ.ศ. 2435 มีนามว่าวัดสะแก โดยมีพระครูปรีชาเฉลิมจากวัดเฉลิมพระเกียรติวรวิหารเป็นผู้เริ่มสร้างวัด และเป็นเจ้าอาวาสในช่วงแรก ต่อมาปี พ.ศ. 2491 พระอธิการพยุง จัตตมโลจากวัดกำแพงได้รับนิมนต์จากชาวบ้านให้เป็นเจ้าอาวาส จากนั้นได้มีการบูรณปฏิสังขรณ์เรื่อยมา จนกระทั่งมีผู้มีจิตศรัทธานามว่า นายบัว ฉุนเฉียวบริจาคที่ดินให้กับวัด ในเวลาต่อมาจึงได้เปลี่ยนนามมาเป็นวัดบัวขวัญเพื่อเป็นเกียรติแก่ผู้บริจาคที่ดิน และมาถึงปัจจุบันได้รับพระราชทานพระบรมราชานุญาตสถาปนาเป็นพระอารามหลวงชั้นตรี ชนิดสามัญเป็นที่เรียบร้อย โดยในช่วงปี พ.ศ. 2537 วัดบัวขวัญมีการพัฒนาปรับปรุงทั้งในด้านถาวรวัตถุ ภูมิทัศน์ การศึกษาพระธรรม การเป็นสถานที่ปฏิบัติธรรมสำหรับอุบาสกอุบาสิกาในทุกวันสำคัญ อีกทั้งยังจัดกิจกรรมสำหรับพุทธศาสนิกชนและประชาชนทั่วไปเมื่อถึงวันสำคัญทางศาสนาและวันนักขัตฤกษ์เรื่อยมา ภายในวัดมีสิ่งที่น่าสนใจได้แก่ มีพระพุทธรูปทองสัมฤทธิ์ ปางบำเพ็ญทุกขกิริยา สร้างขึ้นสมัยรัชกาลที่ 5 พร้อมกับพระพุทธรูปตามระเบียงวัดเบญจมบพิตร นอกจากนี้ ยังมีรอยพระพุทธบาทจำลอง ซึ่งจำลองมาจากวัดพระพุทธบาท จังหวัดสระบุรี และพลับพลาที่ประทับแรกนาขวัญ สมัยรัชกาลที่ 6 เป็นไม้สักสถาปัตยกรรมสวยงาม เรียกว่า ""ศาลาแดง"" เดิมอยู่ที่วังพญาไท (โรงพยาบาลพระมงกุฎเกล้า) กรุงเทพฯ การเดินทาง ไปตามทางหลวงหมายเลข 341 (-ลาดหลุมแก้ว) เลี้ยวซ้ายหลักกิโลเมตรที่ 21-22 ไปอีก 5 กิโลเมตร เปิดให้เข้าชมทุกวันตั้งแต่เวลา 08.00-16.30 น."
วัดเจดีย์ทอง,"หมู่ 1 ถนนปทุมธานี-สามโคก สามโคก, ปทุมธานี","ตั้งอยู่บนฝั่งตะวันตกของแม่น้ำเจ้าพระยา ตำบลคลองควาย การเดินทางใช้เส้นทางสายปทุมธานี-สามโคก ประมาณ 8 กิโลเมตร
เจดีย์ทองแบบรามัญทรงระฆัง ยอดเจดีย์เป็นปล้องไฉน ก่อด้วยอิฐฐานรูปสี่เหลี่ยมสวยงาม ภายในประดิษฐานพระพุทธรูป 4 ด้าน ลงรักปิดทอง ประดับกระจกสี และยอดประดับด้วยฉัตร 9 ชั้น สถาปัตยกรรมมอญที่เลียนแบบมาจากเจดีย์จิตตะกองของพม่า คือเอกลักษณ์และความงดงามของวัดเจดีย์ทอง วัดเก่าสมัยกรุงศรีอยุธยาที่มีหลักฐานคือ เสมาขนาดใหญ่หินทรายแดง ซึ่งต่อมาสมัยกรุงธนบุรีและต้นกรุงรัตนโกสินทร์ พระยารามราชบุตรเขยพระยาเจ่งเป็นผู้ริเริ่มบูรณะและสร้างถาวรวัตถุและกุฏิศาลาขึ้นใหม่ ภายในวัดนอกจากเจดีย์ทองแล้วยังมีพระพุทธรูปปางมารวิชัยสร้างขึ้นด้วยหยกขาวเป็นที่เคารพสักการะของชาวไทยรามัญ กุฏิเรือนไทย กุฏิทรงปั้นหยา หอสวดมนต์ตกแต่งด้วยลวดลายและแกะสลักและลายฉลุเชิงชายช่องลม ใบเสมาศิลาพายแดงศิลปอยุธยา เจดีย์พระปรางค์ประดับกระเบื้องเคลือบแบบจีนที่ไม่ควรพลาดมาเยี่ยมชมวัดมอญที่มีประวัติศาสตร์อันยาวนานและเปี่ยมด้วยคุณค่าทางศาสนาและศิลปะ เปิดให้เข้าชมทุกวันทำการเวลา 08.00-16.30 น."
วัดพืชอุดม,"25 หมู่ 9 ถนนลำลูกกา ลำลูกกา, ปทุมธานี","ตั้งอยู่ที่ตำบลลำไทร จากแยกอนุสรณ์สถานแห่งชาติ ไปตามทางหลวงสาย 3312 ประมาณ 31 กิโลเมตร
วิหารขนาดใหญ่แห่งเดียวของเมืองไทยที่ออกแบบก่อสร้างได้อย่างวิจิตรเป็นพุทธศิลป์ที่ควรค่าแก่การทัศนศึกษาเที่ยวชม โดยชั้นล่างจัดสร้างและตกแต่งเป็นนรกที่ได้รับความทุกข์อย่างแสนสาหัสเป็นผลจากการกระทำความชั่วต่าง ๆ โดยมีหุ่นสัตว์นรกที่เคลื่อนไหวด้วยกลไกที่มีเสียงประกอบเพียงแห่งเดียวของเมืองไทย และชั้นบนแสดงสวรรค์ภูมิและพรหมภูมิ ด้วยภาพเขียนประกอบแสงสีสวยสดงดงามตระการตา ชวนให้ผู้ที่มีศรัทธามาเยี่ยมเยือนที่วัดพืชอุดม ซึ่งแต่เดิมมีชื่อว่าวัดราษฎร์ศรัทธาราม สร้างขึ้นราวปีพุทธศักราช 2417 ต่อมาสมัยพระอธิการช่วง ธัมมโชติจึงได้เปลี่ยนชื่อมาเป็นวัดพืชอุดม เพราะบริเวณวัดและพื้นที่ใกล้เคียงกับวัดอุดมไปด้วยไม้ผลไม้ดอก และพืชพรรณธัญญาหารต่าง ๆ วัดนี้เกิดขึ้นจากแรงศรัทธาของราษฎรในท้องถิ่นที่อุทิศที่ดินเพื่อสร้างวัดและดำเนินการสร้างอุโบสถไม้เนื้อแข็งทั้งหลัง รวมทั้งร่วมบริจาคเงินอุปถัมภ์ก่อสร้าง โดยเจ้าอาวาสรูปแรกคือพระอาจารย์แดงได้ดำเนินการก่อสร้างพระอุโบสถทั้งหลัง ขนาดกว้าง 9.36 เมตร ยาว 2355 เมตร ภายในมีพระพุทธโสธรจำลองเป็นองค์พระประธาน มีบันไดเล็ก ๆ ขึ้นไปสวรรคภูมิ ทั้ง 9 ชั้น และมีทางลงไปนรกภูมิใต้อุโบสถ ซึ่งได้จำลองไว้ เปิดให้เข้าชมทุกวันตั้งแต่เวลา 08.00-16.30 น."
วัดสิงห์,"17 หมู่ 1 ถนนปทุมธานี-สามโคก สามโคก, ปทุมธานี","ตั้งอยู่บนฝั่งตะวันตกของแม่น้ำเจ้าพระยา การเดินทางใช้ถนนสายปทุมธานี-สามโคก ประมาณ 3 กิโลเมตร จะมีทางแยกขวาเข้าวัด
แหล่งศึกษาประวัติศาสตร์โบราณคดีขึ้นชื่ออีกแหน่งหนึ่งนั้นอยู่ที่วัดสิงห์ วัดเก่าแก่ที่มีพระพุทธรูปหลวงพ่อโตปูนปั้นลงรักปิดทองปางมารวิชัย หน้าตักกว้าง 3 ศอก 3 นิ้ว สูง 5 ศอก สร้างขึ้นสมัยกรุงศรีอยุธยาเป็นที่นิยมแก่การสักการะของผู้คนที่มาวัดแห่งนี้ นอกจากนี้ยังมีพระประธานในอุโบสถ พร้อมด้วยพระอู่ทองอีก 3 องค์ สร้างมาประมาณ 300 ปีเศษ พระพุทธไสยาสน์ (หลวงพ่อเพชร) เป็นพระพุทธรูปปูนปั้นลงรักปิดทอง พระพุทธรูปหลวงพ่อดำสร้างจากศิลาทรายแดง โกศบรรจุอัฐิพ่อพญากราย พระมอญธุดงค์ที่มาจำพรรษาที่วัดสิงห์ งานประติมากรรมลวดลายงามวิจิตรงดงาม เจดีย์ย่อมุมไม้สิบสองหน้าโบสถ์ 5 องค์ รอยพระพุทธบาทจำลองไม้สักลงรักปิดทองเป็นฝีมือช่างต้นกรุงรัตนโกสินทร์ อีกทั้งบนกุฏิของวัดมีพิพิธภัณฑ์เก็บรักษาของเก่า ได้แก่ ตุ่มสามโคก แท่นบรรทมของพระบาทสมเด็จพระพุทธเลิศหล้านภาลัย เมื่อครั้งเสด็จประพาสเมืองสามโคก ใบลานอักษรมอญ ตู้พระธรรม และพระพุทธรูป ส่วนด้านหน้าวัดมีการขุดค้นพบโบราณสถานเตาโอ่งอ่าง หลักฐานการตั้งชุมชนมอญในสมัยแรก โดยมีตุ่มสามโคกเป็นภาชนะบรรจุที่ใหญ่ที่สุดซึ่งผลิตจากเตาแหล่งนี้ ต่อมาภายหลังชาวรามัญเมืองสามโคกได้เลิกผลิตและย้ายไปที่เกาะเกร็ด นนทบุรี นับได้ว่ามาที่วัดนี้ได้ความรู้ด้านประวัติศาสตร์โบราณคดีไปพร้อมกัน เปิดให้เข้าชมทุกวันตั้งแต่เวลา 08.00-16.30 น."
วัดตำหนัก,"หมู่ 1 ถนนปทุมธานี-สามโคก สามโคก, ปทุมธานี","ตั้งอยู่ที่ตำบลสามโคก ห่างจากจังหวัดปทุมธานีประมาณ 8 กิโลเมตร วัดนี้มีอุโบสถลักษณะฐานเป็นรูปท้องเรือสำเภาพระประธานในอุโบสถสร้างด้วยศิลาแลง และเจดีย์เหลี่ยมย่อมุมไม้สิบสอง
ปูชนียสถาน ปูชนียวัตถุ และศิลปโบราณอันงดงามคือมรดกทางวัฒนธรรมอันล้ำค่าที่วัดตำหนัก เดิมชื่อว่าวัดขอม วัดใหม่ หรือที่พวกมอญเรียกวัดนี้ว่าแพ พะ แต๊ะ เป็นคำภาษามอญ ซึ่งแปลว่า ""วัดพระพุทธบาท"" ทำนุบำรุงรักษาไว้เป็นอย่างดี ไม่ว่าจะเป็นโบสถ์ที่ไม่มีหน้าต่างแม้แต่บานเดียว มีเพียงประตูทางเข้าง 1 บาน พระประธานศิลาแดงในพระอุโบสถ กุฏิแบบเก่า เจดีย์ย่อมุมไม้สิบสองขนาดกลางสององค์หน้าโบสถ์สมัยอยุธยา โบสถ์ทรงเรือสำเภา มีเสมาคู่ทำด้วยหินทรายแดงและกุฏิมีซุ้มหน้าต่างเรือนแก้ว เป็นต้น โดยผู้ริเริ่มสร้างวัดนี้คือพวกมอญที่อพยพมาจากเมืองเมาะตะมะในสมัยรัชกาลที่ 2 เพื่อมาตั้งถิ่นฐานอยู่อาศัยอันมั่นคงและได้ร่วมกันสร้างวัดนี้ขึ้น เพื่อประโยชน์ในการประกอบพิธีและบำเพ็ญกุศลที่ยังคงดำเนินมาถึงปัจจุบัน เปิดให้เข้าชมทุกวันตั้งแต่เวลา 8.00-16.30 น."
พิพิธภัณฑ์หินแปลก,"หมู่ 1 เมืองปทุมธานี, ปทุมธานี","ภายในพิพิธภัณฑ์จัดหินแปลก หินหยก ฟอสซิล หินธรรมชาติ และหินย้อย ที่ได้มาจากที่ต่าง ๆ ทั้งในประเทศไทยและต่างประเทศทั่วโลก
พิพิธภัณฑ์หินแปลก อยู่หมู่ที่ 1 ถนนสายรังสิต-ท่าน้ำปทุมธานี ตำบลบ้านกลาง พิพิธภัณฑ์แห่งนี้เกิดขึ้นจากความชื่นชอบและตระหนักถึงคุณค่าทางประวัติศาสตร์ของคุณบรรยง เลิศนิมิตร รวมทั้งของสะสมเก่าแก่ที่สะท้อนศิลปวัฒนธรรม เป็นสถานที่จัดแสดงและเก็บรักษาสะสมหินจำนวนมากประมาณ 3,000 ชิ้น เช่น หินแปลก หินหยก หินฟอสซิล หินแร่ หินธรรมชาติ หินงอกหินย้อย จากทั้งในและต่างประเทศ อายุของหินบางก้อน 200-300 ล้านปี พร้อมการตั้งชื่อด้วยจินตนาการตามลักษณะของหินแต่ละก้อน รวมทั้งคำบรรยายให้ความรู้ทางวิชาการ เช่น หินจากซาอุดิอาระเบีย ชื่อ กุหลาบทะเลทราย เป็นสีขาวลักษณะคล้ายกลีบกุหลาบ หินเหมือนนกเพนกวินสองตัวยืนจับมือกัน หินฟอสซิลหอยแอมโมไนต์ จากเยอรมนี และมอรอคโค ฯลฯ หินหลากหลายรูปทรงแปลกตาชวนสร้างจินตนาการให้เพลิดเพลินในการชมพร้อมได้ความรู้ นอกจากนี้ มีรูปภาพ ภาพวาด ภาพเขียนหน้าไม้ขีด ที่เขี่ยบุหรี่เก่า แสตมป์ ฯลฯ เปิดให้เข้าชมทุกวัน เวลา 09.00-17.00 น. ค่าเข้าชม คนไทย ผู้ใหญ่ 40 บาท เด็ก 20 บาท ชาวต่างชาติ 150 บาท สอบถามข้อมูลเพิ่มเติมได้ที่ 08 5132 6660, 08 7015 6629, 0 2581 4835"
พิพิธภัณฑสถานแห่งชาติ กาญจนาภิเษก,"44 หมู่ 5 ถนนเลียบคลองห้า คลองหลวง, ปทุมธานี","พิพิธภัณฑสถานแห่งชาติ กาญจนาภิเษก สร้างขึ้นเนื่องในวโรกาสที่พระบาทสมเด็จพระเจ้าอยู่หัวภูมิพลอดุลยเดชทรงครองราชครบ 50 ปี ในปี พ.ศ. 2539
พิพิธภัณฑสถานแห่งชาติ กาญจนาภิเษก พิพิธภัณฑ์ทางด้านชาติพันธุ์วิทยา บนเนื้อที่ 305 ไร่ ถูกสร้างขึ้นในปี พ.ศ. 2539 โดยกรมศิลปากร เนื่องในวโรกาสที่พระบาทสมเด็จพระเจ้าอยู่หัวภูมิพลอดุลยเดชทรงครองราชครบ 50 ปี และได้อัญเชิญนามพระราชพิธีมาเป็นชื่อว่าพิพิธภัณฑ์สถานแห่งชาติ กาญจนาภิเษก เป็นพื้นที่ศูนย์ศิลปวัฒนธรรม เฉลิมพระเกียรติ ร.9 แหล่งเรียนรู้สหสาขาวิชาที่ครอบคลุมความรู้เรื่องราวเกี่ยวกับคนไทย ทั้งศิลป วัฒนธรรม ชาติพันธุ์วิทยา และธรรมชาติวิทยา ภายในมีพิพิธภัณฑ์และหน่วยงานด้านการอนุรักษ์รวมกันหลายหน่วยงาน อาทิ หอจดหมายแห่งชาติเฉลิมพระเกียรติรัชกาลที่ 9 หออัครศิลปิน พิพิธภัณฑสถานแห่งชาติธรณีวิทยา เป็นต้น พร้อมให้ความรู้แก่นักเรียนและผู้ที่สนใจในรูปแบบของนิทรรศการสัญจรตามสถานศึกษาและศูนย์กลางชุมชน รวมทั้งสื่อการเรียนรู้ต่าง ๆ ไม่ว่าจะเป็นศิลปะวัตถุ โบราณวัตถุจำลอง ภาพสไลด์ เป็นต้น โดยมีผู้เชี่ยวชาญเป็นผู้บรรยาย และยังมีโซนของศูนย์ข้อมูลโบราณวัตถุและศิลปวัตถุที่มีการจัดแสดงเครื่องปั้นดินเผา ผ้า อาวุธ เครื่องใช้ในการเกษตร จำนวนมากกว่า 10,000 รายการในรูปแบบของคลังเปิดอีกด้วย เพื่อประโยชน์การเรียนรู้แก่ผู้มาเยี่ยมเยือน เปิดให้เข้าชมวันจันทร์-วันศุกร์ ตั้งแต่เวลา 09.00-16.00 น. (กรุณาติดต่อล่วงหน้าก่อนเข้าชม) สอบถามข้อมูลเพิ่มเติม โทร. 0 2902 7568"
วัดบางหลวง,"53 หมู่ 2 บ้านบางหลวง ถนนปทุมธานี-สายใน เมืองปทุมธานี, ปทุมธานี","ตั้งอยู่ที่ตำบลบางหลวง ห่างจากตัวจังหวัดประมาณ 3 กิโลเมตร วัดมีสิ่งที่สำคัญคือ พระอุโบสถทรงไทยโบราณ ภายในมีพระประธานปางมารวิชัยและภาพจิตรกรรมฝาผนังเป็นภาพพุทธประวัติ นอกจากนี้ ยังมีเจดีย์มอญ 2 องค์ คือ ทรงชเวดากอง และมูเตา ซึ่งวัดนี้ใช้ประกอบศาสนพิธีของชาวบ้านมาตั้งแต่สมัยอยุธยาจนมาถึงปัจจุบัน
วัดบางหลวง อยู่ห่างจากศาลากลางจังหวัด ประมาณ 3 กิโลเมตร ริมฝั่งตะวันตกของแม่น้ำเจ้าพระยา ตำบลบางหลวง กรมศิลปากรได้ขึ้นทะเบียนโบราณสถาน เมื่อวันที่ 14 กุมภาพันธ์ พ.ศ. 2532 เดิมชื่อว่า ""วัดสิงห์"" เป็นวัดที่สร้างสมัยกรุงศรีอยุธยา มีเจดีย์มอญทรงชเวดากอง และทรงมูเตา ภายในพระอุโบสถประดิษฐานพระประธานปางมารวิชัย และใช้เป็นที่ประกอบศาสนพิธีของชาวบ้านมาตั้งแต่สมัยกรุงศรีอยุธยาจนถึงปัจจุบัน เมื่อครั้งขุดคลองลัดเตร็จใหญ่มีการขุดพบพระพุทธรูปสมัยเชียงแสน หน้าตักกว้าง 2 ศอกเศษ เป็นที่เคารพสักการะของประชาชนเป็นอย่างมาก ในวันแรม 4 ค่ำ เดือน 11 ของทุกปีมีการจัดงานประจำปี ในสมัยพระบาทสมเด็จพระจุลจอมเกล้าเจ้าอยู่หัว รัชกาลที่ 5 ได้มีการหล่อพระพุทธรูปปางขัดสมาธิเพชร เพื่อให้เป็นพระพุทธรูปประจำจังหวัดปทุมธานี และพระองค์ทรงพระราชทานนามว่า พระปทุมธรรมราช ฝาผนังอุโบสถมีภาพจิตรกรรมพระพุทธประวัติ และพระเจ้าสิบชาติ การเดินทาง จากที่ว่าการอำเภอเมืองปทุมธานี ใช้ถนนเทศบำรุง ประมาณ 300 กว่าเมตร เข้าซอยปทุมธานี-สายใน ทางหลวงหมายเลข 3035 ไป 3 กิโลเมตร เลี้ยวซ้าย 150 เมตร และเลี้ยวซ้าย 60 เมตร ถึงวัดบางหลวงอยูด้านซ้ายมือ"
ตลาดน้ำเมืองรังสิต,"ถนนรังสิต-นครนายก ธัญบุรี, ปทุมธานี","ตั้งอยู่บริเวณคลอง 1 ตำบลประชาธิปัตย์ แพตลาดน้ำรังสิตมีทั้งหมด 11 แพ แต่ละแพมีการจัดนิทรรศการ จำหน่ายสินค้า OTOP อาหารคาวหวานมากมาย
แพเรียงรายยาวต่อเนื่องตลอดสายน้ำเมืองรังสิตคือความโดดเด่นของตลาดน้ำเมืองรังสิตที่เด่นสะดุดตาแต่ไกล ที่นี่เต็มไปด้วยแพทั้งหมด 11 แพ โดยแพที่ 1 และ 2 จัดแสดงนิทรรศการการบอกเล่าเรื่องราวตั้งแต่อดีต ประวัติความเป็นมา วิถีชีวิตของชุมชนริมฝั่งคลองรังสิตประยูรศักดิ์ แพที่ 3 จัดจำหน่ายสินค้าหนึ่งตำบลหนึ่งผลิตภัณฑ์ (OTOP) จากชุมชนในเขตเทศบาลเมืองรังสิต อาทิ น้ำมันมะพร้าว ขี้ผึ้งสมุนไพร แพที่ 4 ถึงแพที่ 10 จำหน่ายอาหารคาวหวานมากมาย โดยเฉพาะก๋วยเตี๋ยวเรือเมืองรังสิตที่ขึ้นชื่อมานาน นอกจากนี้ยังมีผัดไท หอยทอด ร้านส้มตำ ข้าวผัดปู สเต็กให้เลือกทานจนอิ่มท้อง และแพที่ 11 บริการนวดแผนไทย โดยกลุ่มแม่บ้านในเขตเทศบาลเมืองรังสิตที่ได้ผ่านการฝึกอบรมมาเป็นอย่างดี นอกจากนี้ยังมีซุ้มประตูตลาดน้ำเมืองรังสิตขนาดใหญ่ที่เป็นสัญลักษณ์ของที่นี่ มีนักท่องเที่ยวมากมายมาถ่ายรูปเป็นที่ระลึกอยู่เสมอ เปิดให้บริการทุกวันตั้งแต่เวลา 10.00-17.00 น. สอบถามรายละเอียดเพิ่มเติมได้ที่ 0 2567 6000-6, 0 2276 2720-1 หรือ www.rangsit.org"
ตลาดร้อยปีระแหง,"หมู่ 4 ลาดหลุมแก้ว, ปทุมธานี","ที่ชายคลองระแหงติดต่อคลองพระอุคมยังมีตลาดริมน้ำ อายุ 100 ปี ตลาดทั้งสองฝั่งคลองปลูกสร้างด้วยไม้ เป็นห้องแถวติดต่อกัน ซึ่งเกิดขึ้นจากการที่ผู้คนสมัยก่อนสัญจรทางเรือและทางรถไฟ
สองฝั่งคลองที่เต็มไปด้วยห้องแถวไม้ยาวสวยงามคือตลาดร้อยปีระแหง ตลาดน้ำที่เป็นแหล่งท่องเที่ยวเชิงอนุรักษ์ของจังหวัดปทุมธานี ซึ่งได้รับรางวัลจากสมเด็จพระเทพรัตนราชสุดาฯ สยามบรมราชกุมารีอีกด้วย โดยในตลาดมีร้านขายอุปกรณ์จับสัตว์น้ำที่มีอายุกว่า 90 ปี ร้านขายยาจีนและยาแผนโบราณ ร้านตัดผมรุ่นคุณปู่ ร้านขายอุปกรณ์การเกษตร เครื่องใช้ในครัวเรือน ปุ๋ยหมัก หม้อดินเผาหุงข้าว หรือร้านอาหารขึ้นชื่อ อย่างร้านแปโภชนา ซึ่งเป็นร้านเก่าแก่ ขายกันมาเกือบ 70 ปีแล้ว นอกจากนี้ศาลาริมน้ำข้างห้องสมุดของที่นี่ยังจัดทำเป็นท่าเรือรับ-ส่งนักท่องเที่ยว และจำหน่ายสินค้าทุกวันเสาร์และอาทิตย์ ไม่ว่าจะเป็น ขนมพื้นบ้าน ขนมไทยโบราณ ผลิตผลทางการเกษตรด้วย ที่น่าสนใจอีกที่หนึ่งคือบ้านของนายเกียรติคุณ สุทธาภิรมย์ นายกเทศมนตรีตำบลระแหงที่จัดทำเป็นพิพิธภัณฑ์แสดงข้าวของเครื่องใช้ในสมัยโบราณควรค่าแก่การไปเยี่ยมชม เปิดให้บริการทุกวันเสาร์และอาทิตย์ตั้งแต่เวลา 8.00-17.00 น."
หอจดหมายเหตุแห่งชาติเฉลิมพระเกียรติ พระบาทสมเด็จพระเจ้าอยู่หัวภูมิพลอดุลยเดช,"คลองหลวง, ปทุมธานี","หอจดหมายเหตุแห่งชาติเฉลิมพระเกียรติ พระบาทสมเด็จพระเจ้าอยู่หัวภูมิพลอดุลยเดช ตำบลคลองห้า เนื่องในโอกาสมหามงคลที่พระบาทสมเด็จพระเจ้าอยู่หัวภูมิพลอดุลยเดช รัชกาลที่ 9 ทรงครองสิริราชสมบัติ 50 ปี ในปี พ.ศ. 2539 กรมศิลปากรได้จัดตั้งหอจดหมายเหตุแห่งชาติขึ้น เพื่อน้อมเกล้าน้อมกระหม่อมถวายเป็นอนุสรณ์เฉลิมพระเกียรติ ซึ่งพระองค์ทรงพระกรุณาโปรดเกล้าฯ พระราชทานชื่อว่า ?หอจดหมายเหตุแห่งชาติเฉลิมพระเกียรติพระบาทสมเด็จพระเจ้าอยู่หัวภูมิพลอดุลยเดช ลักษณะเป็นกลุ่มอาคาร 4 ส่วน สถาปัตยกรรมไทยประยุกต์ บนพื้นที่ 75 ไร่ มีทางเชื่อม และลานอเนกประสงค์ ประกอบด้วย อาคารส่วนที่ 1 อาคารเก็บเอกสารจดหมายเหตุ อาคาร 9 ชั้น มีพื้นที่ 6,000 ตารางเมตร อาคารส่วนที่ 2 อาคารให้บริการค้นคว้า มีพื้นที่ 4,500 ตารางเมตร อาคารส่วนที่ 3-4 อาคารจัดแสดงนิทรรศการถาวรเกี่ยวกับพระราชกรณียกิจและโครงการในพระราชดำริ ของพระบาทสมเด็จพระเจ้าอยู่หัวภูมิพลอดุลยเดช รัชกาลที่ 9 มีพื้นที่ 3,000 ตารางเมตร ลานอเนกประสงค์ เป็นส่วนสำหรับใช้จัดกิจกรรม มีพื้นที่ 3,500 ตารางเมตร อาคารทั้ง 4 อาคารในหอจดหมายเหตุแห่งชาตินี้ กรมศิลปากรมีวัตถุประสงค์ให้เป็นหอสมุดจดหมายเหตุแห่งชาติที่สมบูรณ์ที่สุดในการเก็บรวบรวมเอกสารสำคัญของชาติเกี่ยวกับพระราชประวัติและพระราชกรณียกิจในพระบาทสมเด็จพระปรมินทรมหาภูมิพลอดุลยเดช รัชกาลที่ 9 และพระบรมวงศานุวงศ์ เพื่อเป็นศูนย์กลางการศึกษา ค้นคว้า วิจัยแก่หน่วยงานราชการ เอกชน นักศึกษา และประชาชนทั่วไป อำนวยประโยชน์ในการรวบรวมจัดแสดงให้บริการสืบค้นและอนุรักษ์เอกสารที่เกี่ยวเนื่องในพระราชประวัติและพระราชกรณียกิจ อาทิ พระราชหัตถเลขา พระบรมราโชวาท พระราชดำรัส พระราชนิพนธ์ ภาพเขียนฝีพระหัตถ์ พระบรมฉายาลักษณ์ แถบบันทึกพระสุรเสียง ฯลฯ รวมทั้ง เอกสารการดำเนินงานตามโครงการอันเนื่องมาจากพระราชดำริ และโครงการเฉลิมพระเกียรติต่าง ๆ หอจดหมายเหตุแห่งชาติแห่งนี้จึงเป็นสถานที่ให้ความรู้ และให้เยาวชนรุ่นหลังได้ซาบซึ้งถึงพระปรีชาสามารถในการปกครองแผ่นดิน รวมไปถึงความจงรักภักดีของพสกนิกรชาวไทยที่มีต่อพระมหากษัตริย์ไทยทุกพระองค์ เปิดบริการวันจันทร์-ศุกร์ เวลา 09.00-16.30 น. การค้นภาพจดหมายเหตุ และการเข้าชม เป็นหมู่คณะ ต้องติดต่อล่วงหน้า โทร. 0 2902 7940 ต่อ 113, 0 2902 7942 โทรสาร 0 2902 7941 การเดินทาง ใช้เส้นทางสายรังสิต-นครนายก ทางเดียวกับไปองค์การพิพิธภัณฑ์วิทยาศาสตร์แห่งชาติ อยู่เลยไปประมาณ 1 กิโลเมตร"
ทุ่งนามอญบ้านบ่อทอง,"บ้านบ่อทอง ตำบลคูขวาง อำเภอลาดหลุมแก้ว จังหวัดปทุมธานี ลาดหลุมแก้ว, ปทุมธานี","ทุ่งนามอญบ้านบ่อทอง เกิดจากความตั้งใจของ ป้าต้อย ธัณย์จิรา อาจอุดมรัตน์ ที่อยากจะให้นักท่องเที่ยวมาเรียนรู้วิถีชีวิตเรียบง่ายและความน่ารักของคนมอญ จึงได้พัฒนาที่ดินของตัวเอง ให้กลายเป็นแหล่งท่องเที่ยวในชุมชน และศูนย์การเรียนรู้เศรษฐกิจพอเพียง
บนพื้นที่ขนาด 13 ไร่ แบ่งออกเป็นหลายส่วนด้วยกัน แต่ไฮไลท์จะอยู่ตรงนาข้าว ที่มีสะพานไม้ทอดยาวไปกลางทุ่ง ให้ได้เดินถ่ายรูปเก็บบรรยากาศแบบชิลล์ๆ และมีศาลาไม้ไผ่ให้นั่งพักเหนื่อยกันด้วย นอกจากนี้ยังมีกิจกรรมที่น่าสนใจอีกมากมาย ทั้งชมโรงเรือนปลูกเมลอน แปลงผักสวนครัว ชมการเลี้ยงไก่สวรรค์ พายเรือชมสวนมะม่วงและสวนมะพร้าว ถีบเรือเป็ด เช่าชุดมอญชุดละ 50 บาท ถ่ายรูปตามจุดต่างๆ เป็นต้น สำหรับสายหิว ที่นี่ก็มีร้านอาหารไว้บริการหลายร้านเลยทีเดียว ซึ่งทำเลก็ดีมาก เพราะด้านหน้าเป็นบึงบัว มีทั้งที่นั่งแบบห้อยขา และโต๊ะญี่ปุ่น เมนูแนะนำ เช่น หอยทอด ขนมเบื้องมอญ ขนมจีนน้ำยาปลาช่อน ก๋วยเตี๋ยวต้มยำสูตรโบราณ ไก่ย่างบางตาล รวมไปถึงของหวานและเครื่องดื่มหลากหลายชนิด"
วัดท้ายเกาะใหญ่,"87 หมู่ 3 สามโคก, ปทุมธานี","อยู่ริมฝั่งแม่น้ำเจ้าพระยาทางทิศตะวันตกอยู่หมู่ที่ 3 ตำบลท้ายเกาะ อยู่ท้ายเกาะใหญ่มีเจดีย์มอญที่ใหญ่ที่สุด กุฏิลายจำหลักไม้สวยงามชมศาลาสองหลังต่อกันที่พระบาทสมเด็จพระจุลจอมเกล้าเจ้าอยู่หัว
โดดเด่นไปกับเจดีย์ทรงรามัญแบบชะเวดากองที่ใหญ่ที่สุดของจังหวัดปทุมธานี เจดีย์ก่ออิฐภายในกำแพงแก้ว ทรงระฆังแบบมอญฐานแปดเหลี่ยม ตั้งอยู่บนฐานปัทม์ลูกแก้วอกไก่สองชั้น ตอนบนฐานปัทม์มีเจดีย์เล็กสี่องค์ทรงเดียวกับเจดีย์ประธาน ส่วนยอดเป็นฉัตรทำด้วยทองเหลือง ชวนให้หลายคนต้องแวะเข้าไปสักการะและชมความงามที่วัดท้ายเกาะใหญ่ วัดรามัญที่มีชื่อเดิมว่า วัดเวียงจาม ซึ่งเป็นภาษารามัญ แปลว่า วังจรเข้ วัดที่ชาวรามัญจากเมืองเยและเมืองเมาะตะมะได้อพยพหลบภัยมาพึ่งพระโพธิสมภารในแผ่นดินสมเด็จพระนารายณ์มหาราชแห่งกรุงศรีอยุธยา ตามที่ปรากฏในพงศาวดาร ปี พ.ศ. 2206 โดยสมเด็จพระนารายณ์มหาราช ทรงโปรดเกล้าพระราชทานให้ครอบครัวชาวรามัญไปตั้งบ้านเรือนอยู่ที่สามโคก ปลายเขตแดนติดต่อกรุงศรีอยุธยา และชาวรามัญได้รวมกลุ่มก่อตั้งหมู่บ้านเวียงจาม และได้ก่อสร้างวัดเวียงจามเป็นศูนย์รวมทางพระพุทธศาสนาประจำหมู่บ้าน และได้สร้างเจดีย์ชะเวดากองไว้ริมฝั่งน้ำเจ้าพระยาเพื่อสักการะบูชา ต่อมาในปี พ.ศ. 2482 ได้เปลี่ยนชื่อเป็นวัดท้ายเกาะใหญ่ ภายในวัดยังมีธรรมาสน์บุษบกศิลปะรัตนโกสินทร์ กุฎิทรงไทย ตาลปัตรพัดยศ ปิ่นโต สังเค็ดที่พระบาทสมเด็จพระจุลจอมเกล้าเจ้าอยู่หัว พระราชทานไว้ ภายในพระอุโบสถมีพระประธานปางสมาธิล้อมรอบด้วยภาพเขียนพุทธประวัติ บอกเล่าเรื่องราวสำคัญของพระพุทธศาสนา อีกทั้งวัดนี้ยังเคยเป็นที่ประทับแรมระหว่างการเสด็จประพาสต้นของพระบาทสมเด็จพระจุลจอมเกล้าเจ้าอยู่หัวด้วย เปิดให้เข้าชมทุกวันตั้งแต่เวลา 08.00-16.30 น."
ดงตาลสามโคก,"• ที่อยู่ : ตำบลบางโพธิ์เหนือ อำเภอสามโคก จังหวัดปทุมธานี สามโคก, ปทุมธานี","ดงตาลสามโคก ที่เที่ยวใกล้กรุงเทพ ปทุมธานี จุดชมวิวสวย สุดโรแมนติก
จุดชมวิว ดงตาลสามโคก นี้ ตั้งอยู่ที่ ตำบลบางโพธิ์เหนือ อำเภอสามโคก จังหวัดปทุมธานี นี่เองค่ะ เป็นบริเวณของต้นตาลที่ปลูกเรียงกันอย่างโดดเด่นกลางทุ่ง พร้อมกับบรรยากาศยามเย็นที่พระอาทิตย์กำลังตกอย่างสวยงาม ทำให้สถานที่นี่กลายเป็นหนึ่งในสถานที่ท่องเที่ยวถ่ายรูปสวยๆ สำหรับช่างภาพหลายๆ คน และแน่นอนว่า สำหรับนักท่องเที่ยวที่ชื่นชอบธรรมชาติ นี่ก็คืออีกจุดหมายที่สามารถมาเดินออกกำลังกาย หรือ ปั่นจักรยานเล่นชิลๆ ได้เลย นอกจาก ดงตาลสามโคก นี้แล้ว ก็ยังมีนาข้าวและสวนไร่ของชาวบ้านในบริเวณรอบๆ เต็มไปหมดเลยค่ะ มีทั้งสีเขียว สีเหลืองทอง และตอนเย็นๆ ถ้าโชคดีก็อาจจะได้เห็นฝูงนก บินมาเล่นน้ำด้วยนะคะ ใครที่ยังไม่เคยมา ต้องห้ามพลาดแล้วนะคะ ของแบบนี้ต้องมาเห็นด้วยตาของตัวเองจริงๆ ที่สำคัญอยู่ ใกล้กรุงเทพฯ แค่นี้ อีกด้วย"
พิพิธภัณฑ์พระรามเก้า,"ตั้งอยู่ในองค์การพิพิธภัณฑ์วิทยาศาสตร์แห่งชาติ (อพวช.) บนถนนรังสิต – นครนายก ตำบลคลองห้า อำเภอคลองหลวง จังหวัดปทุมธานี คลองหลวง, ปทุมธานี","พิพิธภัณฑ์พระรามเก้า แหล่งท่องเที่ยวเพื่อการเรียนรู้น้องใหม่ย่านปทุมธานี
โดยนำเสนอสาระผ่านนิทรรศการที่ทันต่อการเปลี่ยนแปลงของโลกวิทยาศาสตร์ เทคโนโลยี และนวัตกรรม พร้อมทั้งถ่ายทอดแนวคิด วิธีการทรงงาน และกระบวนการค้นหาคำตอบตามหลักวิทยาศาสตร์ของในหลวงรัชกาลที่ 9 ประกอบด้วย 3 โซนหลัก ๆ ดังนี้ โลกของเรา (Our Home) เรื่องราวของการก่อเกิดจักรวาล ระบบสุริยะ และโลก ไปจนถึงวิวัฒนการของสิ่งมีชีวิต กระทั่งเกิดสายพันธุ์มนุษย์ที่สามารถปรับตัวเข้ากับสภาพแวดล้อมที่แตกต่างกันในพื้นที่ต่างๆ ของโลก ชีวิตของเรา แสดงสิ่งแวดล้อมและการปรับตัวของสิ่งมีชีวิตรวมถึงมนุษย์ ภายในชีวนิเวศต่างๆ ได้แก่ เขตขั้วโลกใต้ (Antarctica) เขตขั้วโลกเหนือ (Arctic) เขตทุนดรา (Tundra) เขตไทก้า (Taiga) เขตอบอุ่น (Temperate) เขตทะเลทราย (Desert) และเขตร้อนเส้นศูนย์สูตร (Tropical) ซึ่งผู้เข้าชมจะได้สนุกไปกับกิจกรรมต่าง ๆ ในหลวงของเรา (Our King) นำเสนอถึงพระราชกรณียกิจของในหลวงรัชกาลที่ 9 โดยเน้นเรื่องหลักแนวคิด และวิธีการแก้ปัญหาอย่างเป็นวิทยาศาสตร์ของพระองค์ ทั้งโครงการกังหันลมชัยพัฒนา โครงการฝนเทียม โครงการปลูกหญ้าแฝก เป็นต้น"
บ้าน 1000 ไม้,"ตำบลบางเตย อำเภอสามโคก ปทุมธานี 12160 สามโคก, ปทุมธานี","แหล่งเรียนรู้การเกษตรสำหรับเยาวชนรุ่นใหม่ตามรอยในหลวงรัชกาลที่ 9
บ้าน 1000 ไม้ แหล่งเรียนรู้การเกษตรสำหรับเยาวชนรุ่นใหม่ตามรอยในหลวงรัชกาลที่ 9 นอกจากนี้ยังเปิดเป็นร้านอาหารและคาเฟ่ ใต้ร่มเงาของต้นจามจุรียักษ์ และจัดพื้นที่และโซนที่นั่งได้แบบมีสไตล์ ให้บริการทั้งเครื่องดื่ม กาแฟ และอาหารจานเดียว พร้อมด้วยสลัดผักสดจากผักในฟาร์มและน้ำสลัดที่ทางร้านทำเองให้บริการอีกด้วย เป็นอีกหนึ่งที่เที่ยวปทุมที่น่ามานั่งพักผ่อนในวันหยุด"
ตลาดไท,"คลองหลวง, ปทุมธานี","ตั้งอยู่ริมถนนพหลโยธิน กม. 42 เยื้องมหาวิทยาลัยธรรมศาสตร์ ศูนย์รังสิต เป็นศูนย์กลางการค้าสินค้าเกษตรขนาดใหญ่ แหล่งรวมผลไม้หลายชนิด เช่น ส้มเขียวหวาน มะม่วง กล้วย ทุเรียน ลิ้นจี่ ลำไย มังคุด รวมทั้งผลิตผลจากพืชธรรมชาติ เช่น ลูกตาล ฝักบัว เป็นต้น นอกจากผลิตผลทางการเกษตร ตลาดเทศบาลและตลาดริมน้ำ วัดศาลเจ้ามีอาหารอร่อยของปทุมธานีให้เลือกซื้อหารับประทานมากมาย ของกินที่ขึ้นชื่อ ได้แก่ ก๋วยเตี๋ยว ขนมกุยช่าย (ไส้ผัก ไส้เผือก ไส้หน่อไม้) หมูฝอย เนื้อฝอย ขนมไทยต่าง ๆ
ตลาดไท ตลาดกลางสินค้าเกษตรและอุตสาหกรรมการเกษตรครบวงจรที่ยิ่งใหญ่และทันสมัยที่สุดในประเทศไทย แหล่งสำคัญในการรวบรวมและกระจายสินค้าทางการเกษตรภายในและต่างประเทศ บนพื้นที่กว้างขวางถึง 450 ไร่ ก่อตั้งโดย ดร.ถนอม อังคณะวัฒนา ซึ่งตระหนักถึงความสำคัญของภาคเกษตรกรรมทั้งในด้านตลาดแรงงานและตลาดรองรับสินค้าที่ใหญ่ที่สุด มีแนวคิดเสริมสร้างความเข้มแข็งแก่ภาคเกษตรกรรมด้วยวิธีการทำให้กลไกการตลาดมีประสิทธิภาพสูงสุด โดยเห็นว่าตลาดกลางสินค้าเกษตรเป็นตัวจักรสำคัญที่จะช่วยแก้ไขปัญหาสินค้าเกษตรได้ ตลาดไทจึงก่อกำเนิดขึ้นเมื่อปี 2540 บริหารจัดการโดยบริษัท ไทย แอ็กโกรเอ็กซเชนจ์ จำกัด ที่นี่แบ่งตลาดออกเป็นสัดส่วนชัดเจนตามประเภทสินค้าที่หลากหลาย พร้อมด้วยสาธารณูปโภคและสิ่งอำนวยความสะดวกแก่ผู้มาใช้บริการครบครัน มีผู้ซื้อและผู้ขายจากทั่วทุกมุมของประเทศมาทำการค้าขายได้อย่างสะดวกสบายในหลายเส้นทาง ทั้งจากภาคเหนือ ภาคตะวันออกเฉียงเหนือ ภาคตะวันออก ภาคกลาง และภาคใต้ รวมถึงรองรับสินค้าจากต่างประเทศด้วย เปิดให้บริการทุกวัน 24 ชั่วโมง สอบถามข้อมูลเพิ่มเติมได้ที่ +66 2908 4499 ต่อ 126-128 หรือ www.talaadthai.com"
องค์การพิพิธภัณฑ์วิทยาศาสตร์แห่งชาติ,"ถนนรังสิต-นครนายก คลองหลวง, ปทุมธานี","พิพิธภัณฑ์วิทยาศาสตร์ ถือได้ว่าเป็นสถานที่จัดแสดงนิทรรศการและกิจกรรมทางวิทยาศาสตร์ ที่เป็นการสื่อสารความรู้ให้กับผู้เข้าชม ให้เข้าใจสาระทางวิทยาศาสตร์และเทคโนโลยีได้โดยง่าย
องค์การพิพิธภัณฑ์วิทยาศาสตร์แห่งชาติ (อพวช. หรือ NSM) รัฐวิสาหกิจสังกัดกระทรวงวิทยาศาสตร์และเทคโนโลยี เปิดให้เข้าชมอย่างเป็นทางการ เมื่อวันที่ 8 มิถุนายน พ.ศ. 2543 พร้อมมอบความรู้ให้กับทุกคนที่มาเยี่ยมเยือน โดยประกอบด้วยอาคาร 3 หลัง ได้แก่ อาคารพิพิธภัณฑ์วิทยาศาสตร์มหาราชินี อาคารหลักรูปทรงลูกบาศก์ 3 ลูกเชื่อมติดกันทั้งหมด 6 ชั้น บนพื้นที่จัดแสดงประมาณ 10,000 ตารางเมตร โดยมีการจัดแสดงเนื้อหาต่าง ๆ ในแต่ละชั้น เช่น นิทรรศการหมุนเวียน ประวัติวิทยาศาสตร์และเทคโนโลยี วิทยาศาสตร์และเทคโนโลยีไทย พลังงาน วิทยาศาสตร์ในชีวิตประจำวัน และภูมิปัญญาไทย อาคารพิพิธภัณฑ์ธรรมชาติวิทยา กับเนื้อที่ 3,000 ตารางเมตร จัดแสดงเนื้อหาหลักคือความหลากหลายทางชีวภาพ แบ่งเป็นอาณาจักรของแบคทีเรีย เห็ดรา พืช วิวัฒนาการของชีวิต ฯลฯ นอกจากนั้นยังมีห้องนักธรรมชาติวิทยา และอาคารพิพิธภัณฑ์เทคโนโลยีและสารสนเทศ มีเนื้อที่ 9,300 ตารางเมตร นำเสนอเนื้อหาเกี่ยวกับวิวัฒนาการของเทคโนโลยีการสื่อสาร การคำนวณ คอมพิวเตอร์ และเทคโนโลยีสารสนเทศ ตั้งแต่ยุคเริ่มต้นจนถึงปัจจุบัน นอกจากนี้ยังได้มีการพัฒนาแหล่งเรียนรู้วิทยาศาสตร์เพิ่มขึ้นอีกแห่งหนึ่งคือ จัตุรัสวิทยาศาสตร์ ซึ่งมีพื้นที่จัดแสดงนิทรรศการและกิจกรรมต่าง ๆ ด้านวิทยาศาสตร์และเทคโนโลยี ประมาณ 3,000 ตารางเมตร ตั้งอยู่ที่ชั้น 4-5 อาคารจัตุรัสจามจุรีอีกด้วย เพื่อมอบสาระความรู้แบบไม่รู้จบ ค่าเข้าชม 50 บาท เปิดให้เข้าชมทุกวันอังคาร-วันอาทิตย์ (หยุดวันจันทร์) ตั้งแต่เวลา 09.30-16.00 น. สอบถามข้อมูลเพิ่มเติมได้ที่ +66 2577 9999"
วัดปัญญานันทาราม,"คลองหลวง, ปทุมธานี","เป็นวัดที่มีชื่อเสียงและเป็นที่รู้จัก หลวงพ่อปัญญานันทภิกขุ อดีตเจ้าอาวาสวัดชลประทานรังสฤษฏ์ เป็นผู้ก่อตั้งและสร้างขึ้นโดยมุ่งหวังให้เป็นมรดกธรรมและสถานที่ปฏิบัติธรรม
วัดปัญญานันทาราม ตั้งอยู่ที่ ตำบลคลองหก อำเภอคลองหลวง จังหวัด ปทุมธานี เป็นวัดที่มีชื่อเสียงและเป็นที่รู้จักว่าเป็นวัดที่หลวงพ่อปัญญานันทภิกขุ อดีตเจ้าอาวาสวัดชลประทานรังสฤษฏ์ เป็นผู้ก่อตั้งและสร้างขึ้นโดยมุ่งหวังให้เป็นมรดกธรรมและสถานที่ปฏิบัติธรรม สิ่งก่อสร้างที่โดดเด่น คือ เจดีย์พุทธคยาจำลองถอดแบบมาจากประเทศอินเดีย และอีกหนึ่งไฮไลท์ที่สำคัญ คือ ภาพปริศนาธรรมแบบ 3 มิติ หนึ่งเดียวในโลกที่จัดแสดงอยู่ด้านล่างเจดีย์พุทธคยา เปิดให้นักท่องเที่ยวเข้าไปถ่ายรูป โดยแต่ละภาพจะมีความหมายแฝงไปด้วยคติธรรมสอนใจในเรื่องของอริยสัจ4 ที่เปิดให้เข้าชมฟรี หากใครที่มีจิตศรัทธาก็สามารถร่วมทำบุญได้ บรรยากาศโดยรวมของวัด ด้านหน้าก่อนเข้าวัดเป็นที่ตั้งของเจดีย์พุทธคยาจำลองสีเทา มีบ่อน้ำสี่เหลี่ยมขนาดเล็กตั้งอยู่ตรงกลาง มีบันไดทางขึ้นไปยังเจดีย์ ภายในเจดีย์มีรูปหล่อของหลวงพ่อปัญญาประดิษฐานเพื่อให้สักการะบูชา เป็นสถานที่เหมาะกับการปฏิบัติธรรม ชาวบ้านและผู้มีจิตศรัทธาสามารถมาร่วมกิจกรรมทางพุทธศาสนาต่าง ๆ ที่ทางวัดจัดขึ้น มีทั้งประเพณีที่มีสืบทอดมายาวนาน และกิจกรรมการบวชเนกขัมมะ ทุกวันเสาร์-อาทิตย์ หรือวันสำคัญทางศาสนา ส่วนด้านล่างของเจดีย์พุทธคยา มีภาพปริศนาธรรมสามมิติหนึ่งเดียวในโลก ภาพวาดมีทั้งหมด 29 ภาพ เป็นภาพเกี่ยวกับอริยสัจ 4 ได้รับความอนุเคราะห์ตรวจตีความก่อนที่จะวาดและติดตั้งดำเนินการจริงจากหลวงพ่อปัญญานันทมุนี (ส.ณ. สุภโร) เจ้าอาวาสวัดชลประทานรังสฤษฏ์ และพระมหาเฉลิม ปิยทสฺสี เจ้าอาวาสนันทาราม ภาพวาดโดยบุคลากรและนักศึกษา มทร.ธัญบุรี ที่สามารถถ่ายทอดเรื่องราวอริยสัจ 4 ได้อย่างลงตัว กลมกลืน และสอดคล้องกับบรรยากาศของวัดซึ่งเป็นสถานที่ที่ทำให้เกิดปัญญา ภาพสามมิติเปิดให้เข้าชมเวลา 8.30-17.00 น."
พิพิธภัณฑ์บัว,"39 หมู่ 1 ถนนรังสิต-นครนายก ตำบลรังสิต อำเภอธัญบุรี จังหวัดปทุมธานี ธัญบุรี, ปทุมธานี","พิพิธภัณฑ์บัว มหาวิทยาลัยเทคโนโลยีราชมงคลธัญบุรี เป็นโครงการตามแนวพระราชดำริสมเด็จพระเทพรัตนราชสุดาฯ สยามบรมราชกุมารี และได้เข้าร่วมโครงการอนุรักษ์พันธุกรรมพืชอันเนื่องมาจากพระราชดำริฯ ในปี พ.ศ.2546
พิพิธภัณฑ์บัว มหาวิทยาลัยเทคโนโลยีราชมงคลธัญบุรี เป็นโครงการตามแนวพระราชดำริสมเด็จพระเทพรัตนราชสุดาฯ สยามบรมราชกุมารี และได้เข้าร่วมโครงการอนุรักษ์พันธุกรรมพืชอันเนื่องมาจากพระราชดำริฯ ในปี พ.ศ.2546 เพื่อดำเนินการสำรวจเก็บรวบรวมพันธุ์บัว ปลูกรักษา ศึกษาการใช้ประโยชน์ และสร้างจิตสำนึกในการอนุรักษ์พันธุ์บัว โดยเริ่มดำเนินการรวบรวมพันธุ์บัวจาก 40 สายพันธุ์ ปัจจุบันมีพันธุ์บัวมากกว่า 100 สายพันธุ์ ทั้งบัวหลวง บัวผัน บัวสาย บัวฝรั่ง บัววิกตอเรีย และบัวพันธุ์ไทยหายากในพื้นที่ 18 ไร่ เปิดให้เข้าชมวันจันทร์-วันศุกร์ (หยุดวันนักขัตฤกษ์) เวลา 8.30-16.30 น. ไม่เสียค่าเข้าชม"
ตลาดอิงน้ำสามโคก,"สามโคก, ปทุมธานี",ตั้งอยู่ริมแม่น้ำเจ้าพระยา เป็นตลาดดั้งเดิมที่่มีผู้คนหลากหลายเชื้อชาติ ทั้งเชื้อชาติไทยแท้ ไทยรามัญ ไทยจีน และไทยมุสลิมอาศัยอยู่ร่วมกัน นับเป็น เสน่ห์ด้านความหลากหลายทางวัฒนธรรมของชุมชน รวมทั้งมีสถาปัตยกรรม แบบดั้งเดิมที่ยังหลงเหลืออยู่ สิ่งที่น่าสนใจของที่่นี่่ คือความเป็นมิตรของชาวบ้าน และวิถีชีวิตเรียบง่าย ที่สัมพันธ์กับสายน้ำอีกทั้งมีอาหารแบบดังเดิมมากมายให้ลิ้มลอง เช่น ข้าวแช่ ขนมไทย อาหารมอญพื้นฐาน มีผลิตภัณฑ์จากภูมิปัญญาชาวบ้านและพืชผล ทางการเกษตรอีกมากมาย รวมทั้งมีร้านกาแฟริมน้ำ มุมถ่ายรูปสไตล์วินเทจ และสตรีตอาร์ตอีกหลายจุดให้นักท่องเที่ยวได้เยี่ยมชม เปิดให้บริการ วันเสาร์-อาทิตย์ และวันหยุดนักขัตฤกษ์ เวลา 09.00-16.00 น.
หออัครศิลปิน,"คลองหลวง, ปทุมธานี","เป็นสถานที่จัดแสดงผลงานด้านศิลปและวัฒนธรรมอันทรงคุณค่าของพระบาทสมเด็จพระเจ้าอยู่ห้ว ในด้านหัตถกรรม ด้านวาทศิลป์ ด้านกีฬา ด้านวรรณศิลป์ ด้านจิตรกรรม ด้านถ่ายภาพ ด้านภูมิสถาปัตยกรรม ด้านประติมากรรม ด้านคีตศิลป์ และด้านการพระราชนิพนธ์เพลง
หออัครศิลปิน แหล่งการเรียนรู้และขุมทรัพย์ทางปัญญา ตั้งขึ้นเมื่อปี พ.ศ. 2539 เพื่อเฉลิมพระเกียรติพระบาทสมเด็จเจ้าอยู่หัว เนื่องในวโรกาสที่ทรงครองราชย์ครบ 50 ปี บนพื้นที่ 5 ไร่ ในรูปแบบอาคารสถาปัตยกรรมไทยร่วมสมัย ตัวอาคารประกอบด้วยอาคารหลักที่จัดแสดงนิทรรศการพระราชประวัติและผลงานศิลปะฝีพระหัตถ์ขององค์อัครศิลปิน รายล้อมด้วยอาคารรูปตัวยู จัดแสดงนิทรรศการประวัติและผลงานของศิลปินแห่งชาติภายใต้แนวคิดอัครศิลปิน ซึ่งรายล้อมด้วยศิลปินแห่งชาติที่พระองค์ทรงให้การอุปถัมภ์ มีทั้งหมด 3 ชั้น ได้แก่ ห้องบริหาร ห้องนิทรรศการชั่วคราว และห้องนิทรรศการถาวร โดยห้องที่ไม่ควรพลาดในการเข้าไปชมอย่างเด็ดขาดคือ ห้องอัครศิลปิน ประดิษฐานบุษบกไม้ประดับกระจก ปิดทองตรงกึ่งกลางห้อง ภายในบุษบกประดิษฐานพระราชลัญจกรประจำพระองค์รัชกาลที่ 9 จำลองบนพานแว่นฟ้า เป็นเสมือนตัวแทนพระองค์พระบาทสมเด็จพระเจ้าอยู่หัว ฐานโดยรอบมีสื่อวีดิทัศน์แสดงพระราชประวัติและพระราชกรณียกิจจำนวน 9 ตอน โดยใช้สื่อคอมพิวเตอร์ระบบสัมผัส เมื่อผู้ชมคุกเข่าตามจุดต่าง ๆ จะได้รับชมอย่างต่อเนื่อง โดยมีฉากหลังเป็นจิตรกรรมฝาผนังเรื่องไตรภูมิ ด้านซ้ายและด้านขวาเป็นกระจกแกะลายเทพชุมชุม มีความหมายว่า เหล่าเทวดาต่างสักการะพระบาทสมเด็จพระเจ้าอยู่หัวผู้ทรงเปรียบประดุจสมมติเทพ สร้างความประทับใจและซาบซึ้งในพระมหากรุณาธิคุณที่ไม่มีวันเสื่อมคลาย เปิดทำการวันอังคาร-วันอาทิตย์ เวลา 09.30-16.00 น. สอบถามข้อมูลเพิ่มเติมได้ที่ +66 2986 5020"
พิพิธภัณฑ์การเกษตรเฉลิมพระเกียรติฯ,"คลองหลวง, ปทุมธานี","ตั้งอยู่ที่ตำบลคลองหนึ่ง ถนนพหลโยธิน กม. 46-48 จัดแสดงเรื่องราวทางการเกษตรผ่านเทคโนโลยีทันสมัย และหุ่นจำลอง ครอบคลุมเนื้อหางานการเกษตรทุกด้าน
การเกษตรคืออาชีพหลักของคนไทยที่มีมาแต่ช้านานพิพิธภัณฑ์การเกษตรเฉลิมพระเกียรติพระบาทสมเด็จพระเจ้าอยู่หัว หนึ่งในโครงการเฉลิมพระเกียรติเนื่องในวโรกาสทรงครองสิริราชสมบัติครบ 50 ปีในปี พ.ศ. 2539 จึงถูกสร้างขึ้นโดยกระทรวงเกษตรและสหกรณ์ บนพื้นที่ถึง 500 ไร่ เพื่อเป็นสถานที่เผยแพร่พระเกียรติคุณและพระอัจฉริยภาพของพระบาทสมเด็จพระเจ้าอยู่หัวในด้านการเกษตรให้เป็นที่ประจักษ์แก่สายตาชาวโลก รวมทั้งเพื่อเป็นแหล่งรวบรวมความรู้เกี่ยวกับการเกษตรทั้งภาครัฐและเอกชนในลักษณะศูนย์รวมการเรียนรู้ ลักษณะของอาคารเป็นอาคารหลังคาทรงปั้นหยา ศิลปสถาปัตยกรรมไทยประยุกต์ ประกอบด้วยอาคาร 9 หลัง ซึ่งมีความหมายถึงรัชกาลที่ 9 หลังคาสีเหลืองทองหมายถึงสีในวันพระราชสมภพซึ่งตรงกับวันจันทร์ และหลังคาที่เชื่อมต่อตัวอาคารเป็นสีเขียว หมายถึงความอุดมสมบูรณ์ทางการเกษตร นอกจากนี้ยังมีการจัดกิจกรรม 2 รูปแบบ คือ ภายในอาคารและภายนอกอาคาร นำเสนอเรื่องราวด้วยการจัดจำลองสถานที่นั้น ๆ ให้มีบรรยากาศสอดคล้องกับหัวข้อที่จัดแสดงได้อย่างน่าสนใจ เช่น การจำลองสภาพระบบนิเวศต่าง ๆ การนำเสนอด้วยเทคนิคเมจิกวิชั่น เพื่อให้ผู้ชมรู้สึกเหมือนได้เข้าไปอยู่บรรยากาศหรือยุคสมัยนั้นจริง ๆ ทั้งได้ความรู้ เกิดความรู้สึกร่วม และได้รับความเพลิดเพลินในเวลาเดียวกัน นับเป็นอีกหนึ่งสมบัติอันล้ำค่าของแผ่นดินที่คนไทยทุกคนควรหาโอกาสไปเยี่ยมชม เพราะนอกจากได้ความรู้เรื่องการเกษตรของไทยตั้งแต่อดีตจนถึงปัจจุบัน ยังได้เห็นพระอัจฉริยภาพของพระบาทสมเด็จพระเจ้าอยู่หัวและพระมหากรุณาธิคุณที่ทรงมีต่อพสกนิกรชาวไทยอย่างไม่มีสิ่งใดเสมอเหมือน สมดังที่ชาวไทยพร้อมใจกันยกย่องว่าทรงเป็นกษัตริย์เกษตร เปิดให้เข้าชมทุกวันอังคาร-วันอาทิตย์ (หยุดทุกวันจันทร์) ตั้งแต่เวลา 9.30-15.30 น. สอบถามข้อมูลเพิ่มเติมได้ที่ 0 2529 2212-3"
ตลาดน้ำรังสิต,"ธัญบุรี, ปทุมธานี","ตลาดน้ำเมืองรังสิต ตั้งอยู่ริมคลองรังสิต คลอง 1 ถนนรังสิต-นครนายก อำเภอธัญบุรี
ตลาดน้ำเมืองรังสิต ตั้งอยู่ริมคลองรังสิต คลอง 1 ถนนรังสิต-นครนายก อำเภอธัญบุรี ห่างจากศูนย์การค้าฟิวเจอร์ พาร์ค รังสิต เพียง 1 กิโลเมตร ที่ตลาดน้ำมีทั้งหมด 11 แพด้วยกัน และแต่ละแพได้ตั้งชื่อแพเป็นดอกบัวพันธุ์ต่าง ๆ อาทิ ปุทมา บุณฑริก เป็นต้น มีทั้งหมด 11 แพด้วยกัน ?แพที่ 1-2 จัดแสดงนิทรรศการการบอกเล่าเรื่องราวตั้งแต่อดีต ประวัติความเป็นมา วิถีชีวิตของชุมชนริมฝั่งคลองรังสิตประยูรศักดิ์ ?แพที่ 3จัดจำหน่ายสินค้าโอทอป จากชุมชนในเขตเทศบาลเมืองรังสิต อาทิ น้ำมันมะพร้าว ขี้ผึ้งสมุนไพร ?แพที่ 4-10 จำหน่ายอาหารคาวหวานมากมาย โดยเฉพาะก๋วยเตี๋ยวเรือเมืองรังสิตที่ขึ้นชื่อมานาน และ ?แพที่ 11 เป็นการบริการนวดแผนไทย โดยกลุ่มแม่บ้านในเขตเทศบาลเมืองรังสิตที่ได้ผ่านการฝึกอบรมมาเป็นอย่างดี"
ศาลหลักเมือง,"ถนนปทุมธานี-บางคูวัด เมืองปทุมธานี, ปทุมธานี","เป็นที่เคารพสักการะของชาวจังหวัดปทุมธานี ตั้งอยู่บริเวณทางเข้าศาลากลางจังหวัด เป็นศาลาแบบจตุรมุขยอดปรางค์
ศาลหลักเมือง สิ่งศักดิ์สิทธิ์คู่เมืองของชาวปทุมธานี ตั้งอยู่บริเวณหน้าศาลากลาง จังหวัดปทุมธานี ออกแบบโดยกรมศิลปากร เป็นศาลาแบบจัตุรมุขยอดปรางค์ ประดิษฐานเสาหลักเมือง มีลักษณะเป็นเสากลม ทำจากไม้ชัยพฤกษ์ที่ทางกรมป่าไม้ได้นำมาจากสวนป่าลาดยาว จังหวัดนครสวรรค์ ฐานแกะสลักเป็นดอกบัวรองรับ หัวเสาแกะเป็นลูกบัวแก้ว ด้านในศาลตั้งรูปเคารพตรงกลางเป็นรูปหล่อโลหะพระกาฬไชยศรีประทับบนหลังนกแสกกระหนาบด้วยพระเสื้อเมือง ด้านขวาเป็นรูปเทวดาสวมมงกุฎ พระหัตถ์ซ้ายถือคฑา พระหัตถ์ขวาชูขึ้นระดับพระเศียร เครื่องทรงมีชายไหว ชายแครงประทับบนแท่น ด้านซ้ายพระทรงเมืองเป็นรูปเทวดาสวมมงกุฎถือพระขรรค์ด้วยพระหัตถ์ซ้าย พระหัตถ์ขวายกขึ้นในระดับเศียรประทับยืนบนแท่น โดยสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก (วาสน์วาสโน) ได้เสด็จมาทรงเป็นประธานวางศิลาฤกษ์หลักเมือง และได้กำหนดการประกอบพิธียกเสาหลักเมืองจังหวัดปทุมธานี เมื่อวันพุธที่ 23 สิงหาคม พ.ศ. 2521 โดยมี ฯ พณฯ พลเอกเปรม ติณสูลานนท์ นายกรัฐมนตรี ซึ่งขณะนั้นดำรงตำแหน่งรัฐมนตรีช่วยว่าการกระทรวงมหาดไทย เป็นประธานในพิธี นับเป็นศูนย์รวมใจของชาวปทุมธานี ให้รักสมัครสมานสามัคคีกันให้แข็งแกร่ง เพื่อปกป้องคุ้มครองสถาบัน ชาติ ศาสนา และ พระมหากษัตริย์ อันเป็นที่เคารพรักของชาวไทย เปิดให้เข้าชมทุกวันตั้งแต่เวลา 08.00-16.30 น."
วัดเจตวงศ์ (วัดร้าง),"307 เมืองปทุมธานี, ปทุมธานี","เป็นวัดที่ตั้งอยู่ที่ตำบลบางขะแยง อำเภอเมือง สภาพโบราณสถานโบราณวัตถุด้านหน้าพระอุโบสถมีขนาดเล็ก
วัดเจตวงศ์ (วัดร้าง) อยู่ในซอยเดียวกับวัดชินวรารามวรวิหาร ตำบลบางขะแยง สันนิษฐานว่าสร้างในสมัยกรุงรัตนโกสินทร์ตอนต้น พระอุโบสถก่ออิฐถือปูนขนาดเล็ก มีช่องประตูเดียวแบบโบสถ์มหาอุต และหน้าต่าง ข้างละ 3 ช่อง หน้าบันเป็นลวดลายปูนปั้นพรรณพฤกษามีเทพพนมอยู่ตรงกลาง พาไลชายคาปีกนกยื่นมาด้านหน้ากันฝน ผนังก่ออิฐ หลังคามุงกระเบื้องดินเผา ภายในประดิษฐานพระประธานปางมารวิชัยบนฐานชุกชี ตกแต่งลวดลายปูนปั้นประดับกระจก ลดหลั่นลงมาเป็นพระอันดับซ้ายขวา 2 องค์ และภาพจิตรกรรมฝาผนังพุทธประวัติตั้งแต่ครั้งอดีตที่มีความสวยงามและควรค่าแก่การศึกษา ด้านหน้ามีเจดีย์เก่า 3 องค์ โดยรอบมีฐานเสมาอยู่ทั้ง 8 ทิศ กรมศิลปากรขึ้นทะเบียนโบราณสถาน เมื่อวันที่ 1 ธันวาคม พ.ศ. 2530 และปี พ.ศ. 2551 ได้ทำการบูรณะอุโบสถควบคู่กับอนุรักษ์ภาพจิตรกรรมฝาผนัง การเดินทาง ใช้เส้นทางเดียวกับวัดชินวรารามวรวิหาร โดยผ่านวัดชินวรารามวรวิหาร ประมาณ 300 เมตร เปิดให้เข้าชมได้ทุกวันตั้งแต่เวลา 8.00-16.30 น."
วัดไผ่ล้อม,"29 สามโคก, ปทุมธานี","ตั้งอยู่ที่ตำบลบ้านงิ้ว บนฝั่งตะวันออกของแม่น้ำเจ้าพระยา ด้านเหนือของจังหวัดปทุมธานี ใช้เส้นทาง 3309 (ถนนสายเชียงรากน้อย ซึ่งเป็นทางเลียบแม่น้ำเจ้าพระยา)
แหล่งดูนกปากห่างที่ได้รับความสนใจจากนักท่องเที่ยวชาวไทยและต่างประเทศจำนวนมาก จนได้รับการประกาศเป็นเขตห้ามล่าสัตว์ป่าอยู่ที่วัดไผ่ล้อม วัดชื่อดังแห่งเมืองปทุมธานี บริเวณฝั่งตะวันออกของแม่น้ำเจ้าพระยา บนพื้นที่ 74 ไร่ ภายในบริเวณวัดอุดมสมบูรณ์ด้วยต้นไม้หนาแน่นและเป็นที่อาศัยของนกปากห่างมากว่า 100 ปีแล้ว ซึ่งนกปากห่างนั้นเป็นนกในวงศ์นกกระสา มีถิ่นกำเนิดในประเทศอินเดีย ศรีลังกา พม่า ไทย ลาว เขมร และเวียดนาม มีลักษณะเฉพาะที่จะงอยปากซึ่งปิดไม่สนิท มีร่องโค้งตรงกลางปาก มีประโยชน์ในการจับหอยโข่งกินเป็นอาหาร โดยอพยพมาที่ประเทศไทยเพื่อผสมพันธุ์ สร้างรังและวางไข่ช่วงระหว่างเดือนพฤศจิกายนถึงเดือนมิถุนายนของทุกปี ในช่วงนี้หากมีโอกาสไปเยี่ยมชมจะได้พบกับสายสัมพันธ์ของครอบครัวนกในการสร้างรังด้วยกิ่งไม้ ผลัดกันหาอาหาร และดูแลลูกน้อย ซึ่งที่วัดแห่งนี้มีเส้นทางเดินศึกษาธรรมชาติและหอดูนก โดยสามารถติดต่อได้ที่สำนักงานเขตห้ามล่าสัตว์ป่าวัดไผ่ล้อมและวัดอัมพุวรารามล่วงหน้าได้ด้วย เปิดให้เข้าชมทุกวันตั้งแต่เวลา 8.00-16.30 น. อัตราค่าบริการเรือข้ามฟากท่านละ 10 บาท สอบถามข้อมูลเพิ่มเติม โทร. +66 2623 6001 เขตห้ามล่าสัตว์ป่าวัดไผ่ล้อมและวัดอัมพุวราราม โทร. +66 2979 8596"
วัดสะแก,"42 สามโคก, ปทุมธานี","ตั้งอยู่ที่ตำบลสามโคก ห่างจากจังหวัดปทุมธานีประมาณ 6 กิโลเมตร ภายในวัดมีกุฏิสงฆ์ อาคารทรงไทยแบบรามัญ เป็นอาคารเจดีย์ย่อมุมไม้สิบสองและเจดีย์แบบอื่น มีโบสถ์และหอระฆังเก่าสมัยอยุธยา
ปูชนียสถานและปูชนียวัตถุที่ควรค่าแก่การอนุรักษ์และเยี่ยมชมชวนให้ชาวพุทธเดินทางไปที่วัดสะแก ซึ่งห่างจากจังหวัดปทุมธานีเพียง 6 กิโลเมตร วัดนี้สร้างขึ้นราว พ.ศ. 2115 สมัยอยุธยาตอนกลางในรัชสมัยของสมเด็จพระมหาธรรมราชา วัดนี้แต่เดิมเป็นที่อยู่ของพวกรามัญหรือมอญที่สืบเชื้อสายต่อ ๆ กันมา โดยนำเอาชื่อตำบลท้องถิ่นของประเทศมอญมาตั้งชื่อเพื่อให้สะดวกแก่ลูกหลานที่จะมาติดต่อตามหาญาติพี่น้องว่าอยู่ ณ ที่ใด เฉพาะที่วัดสะแกนี้มีชื่อเรียกตามภาษามอญว่า ตำบลตองเปอะ ตำบลกวานปลื้ม ตำบลกวานเกาะปั้น ตำบลกวานบ้านธาตุ ฯลฯ ต่อมาเมื่อคนไทยอพยพลงมา ทำให้มอญต้องกลับไปประเทศของตน เมื่อมอญเดือดร้อนถูกรุกรานก็จะอพยพลงมาเป็นอยู่หลายครั้ง จนพระยาเจ่ง คชเสนีได้นำพวกมอญมาสวามิภักดิ์ สมัยกรุงรัตนโกสินทร์ จึงได้ให้อยู่ที่เมืองสามโคก ประกอบอาชีพปั้นโอ่ง อ่าง เครื่องใช้ดินเผา จนมีชื่อเรียกกันว่า โอ่งสามโคก หรือตุ่มสามโคก ที่เวลานี้เหลือไม่มากนัก ภายในวัดเป็นที่ประดิษฐานของพระประธานในพระอุโบสถ สร้างด้วยหินศิลาแดงหน้าตักกว้าง 3 ศอก วิหารไทยลายฝรั่ง พระพุทธรูปแบบยืน ปางอุ้มบาตร ตู้เก็บคัมภีร์ลาดน้ำหยด คัมภีร์แบบใบลาน ซึ่งทำด้วยงาช้าง หอระฆังสมัยอยุธยา อีกทั้งอาคารทรงไทยแบบรามัญเป็นอาคารเจดีย์ย่อมุมไม้สิบสอง เจดีย์แบบอื่น ๆ โบสถ์ พระพุทธรูป อาคารเรือนไทยที่ล้วนแล้วมีอายุยืนยาวมาถึงปัจจุบัน เปิดให้เข้าชมทุกวันตั้งแต่เวลา 8.00-16.30 น. สอบถามข้อมูลเพิ่มเติมที่ โทร. +66 2977 2061"
วัดหงษ์ปทุมาวาส (วัดมอญ),"35 ถนนเทพบำรุง เมืองปทุมธานี, ปทุมธานี","ตั้งอยู่ริมแม่น้ำเจ้าพระยาฝั่งตะวันตก ตำบลบางปรอก ใกล้กับตลาดสดเทศบาล เป็นวัดที่สร้างโดยชาวมอญที่อพยพหนีพม่ามาไทยในสมัยพระเจ้ากรุงธนบุรี
อีกหนึ่งวัดที่ได้รับความนิยมจากผู้คนที่มาให้อาหารปลาอยู่เป็นประจำกับวัดหงษ์ปทุมาวาส (วัดมอญ) วัดที่ได้รับรางวัลชนะเลิศโครงการอนุรักษ์พันธุ์ปลาหน้าวัด ด้วยความที่มีพันธุ์ปลาต่าง ๆ มากมาย ไม่ว่าจะเป็น ปลาสวาย ปลาเทโพ ปลาแรด ปลาตะเพียน และปลาอื่นอีกหลายชนิดมารอรับอาหารจากผู้ใจบุญกันอย่างเนืองแน่น ซึ่งวัดนี้มีชื่อเดิมว่าวัดหงษา จนในปี พ.ศ. 2485 ได้เปลี่ยนชื่อมาเป็นวัดหงษ์ปทุมาวาสจนถึงปัจจุบัน สร้างขึ้นสมัยพระเจ้ากรุงธนบุรี สมเด็จพระเจ้าตากสินมหาราช แม้ไม่ปรากฏหลักฐานที่แน่ชัดแต่ที่นี่เป็นวัดของชนชาวมอญที่ได้อพยพเข้ามาตั้งถิ่นฐานเพื่อหวังพึ่งพระบรมโพธิสมภาร พระองค์จึงทรงโปรดเกล้าฯ ให้ครอบครัวชาวมอญพักอาศัยอยู่ที่เมืองสามโคกและเมืองนนทบุรี ภายในบริเวณวัดปรากฏสัญลักษณ์ของชนชาวมอญ คือ เสาหงษ์และตัวหงส์บนยอดเสา ซึ่งหมายถึง เมืองหงสาวดี ซึ่งเคยเป็นเมืองหลวงของชนชาวมอญ รวมทั้งเจดีย์ทรงมอญ ซึ่งเป็นเจดีย์ที่ได้จำลองแบบมาจากเจดีย์จิตตะกอง โดยในพระอุโบสถมีพระพุทธชินราชจำลองและพระประธานในพระอุโบสถหลังเก่าประดิษฐานเป็นพระประธาน ที่วิหารพระมีรูปหล่อพระพุทธชินราช หลวงพ่อโสธร หลวงพ่อวัดเขาตะเครา สมเด็จพระพุทธาจารย์ (โต) หลวงปู่เฒ่า หลวงปู่เอี่ยมที่ชาวบ้านนับถือ และมีศาลาการเปรียญประดับด้วยไม้แกะสลักสวยงาม มีผู้คนแวะเวียนมาที่นี่อย่างไม่ขาดสาย เปิดให้เข้าชมทุกวันตั้งแต่เวลา 08.00-16.30 น."
วัดลำมหาเมฆ,"หมู่ 5 ลาดหลุมแก้ว, ปทุมธานี","ตั้งอยู่ที่บ้านลำมหาเมฆ หมู่ที่ 5 ตำบลบ่อเงิน อำเภอลาดหลุมแก้ว ห่างจากตัวจังหวัดตามเส้นทางสายปทุมธานีบางเลน ประมาณ 14 กิโลเมตร สิ่งที่น่าสนใจคือ บริเวณบึงน้ำไหลของวัดมีนกมากมายหลายชนิดอาศัยสร้างรัง ฟักไข่ตามธรรมชาติจำนวนมาก ได้แก่ นกกระยางขาว นกกระสา นกกาน้ำ และนกชนิดอื่น ๆ
ความงดงามของบึงน้ำไหลภายในวัดลำมหาเมฆและนกมากมายหลายชนิดที่อาศัยสร้างรังฟักไข่ตามธรรมชาติจำนวนมาก ไม่ว่าจะเป็นนกกระยางขาว นกกระสา นกกาน้ำ และนกชนิดอื่น ๆ คือสิ่งที่ดึงดูดให้ผู้คนมากมายแวะมาที่วัดนี้อย่างไม่ขาดสาย วัดลำมหาเมฆได้สร้างขึ้นเมื่อปี พ.ศ. 2457 เดิมตั้งอยู่ปลายคลองบางหลวงไหว้พระ ฝั่งเหนือมีคลองขวางลากค้อนสกัดเป็นสามแยกในที่ดินของนายจัน บัวฝรั่ง ต่อมาพระภิกษุแช่มผู้ปกครองวัดได้ย้ายวัดมาสร้างขึ้นในที่ดินของนางจีน แย้มเยือน ทางฝั่งใต้คลองบางหลวงขนานนามว่าวัดราษฎร์ศรัทธาธรรม ต่อมาได้เปลี่ยนนามเป็นวัดลำมหาเมฆ ในปี พ.ศ. 2467 ภายในวัดมีปูชนียวัตถุสำคัญคือ พระพุทธรูปประธานในอุโบสถ ปางมารวิชัยขนาดหน้าตักกว้าง 59 นิ้ว หลวงพ่อพระศรีอาริย์ ปางมารวิชัย เศียรมลไม่แหลมขนาดหน้าตัก 21 นิ้ว"
วัดพลับสุธาวาส,"หมู่ 5 บ้านวัง สามโคก, ปทุมธานี","ตั้งอยู่ที่ ตำบลเชียงรากน้อย วัดมีสิ่งสำคัญคือ พระพุทธรูปสร้างด้วยโลหะเงินปางสะดุ้งมาร ธรรมมาสน์ทำด้วยไม้สักฉลุสีแดงลายทอง และเจดีย์มอญอายุกว่า 100 ปี มีฐานเป็นสิงห์ องค์สถูปชั้นยอดเจดีย์เป็นดอกบัว 9 ชั้น ลักษณะเจดีย์เป็นทรงสี่เหลี่ยม
วัดพลับสุธาวาส อยู่หมู่ที่ 5 ริมฝั่งซ้ายของแม่น้ำเจ้าพระยา ตำบลเชียงรากน้อย หลวงนราภัยพิทักษ์ อดีตนายอำเภอสมัยนั้นและนายคงร่วมกันสร้างวัด ภายในวัดมีหลวงพ่อเงิน พระพุทธรูปโลหะเงิน ปางสะดุ้งมาร ธรรมาสน์ ไม้สักฉลุสีแดงลายทอง และเจดีย์มอญอายุกว่า 100 ปี ลักษณะเจดีย์เป็นทรงสี่เหลี่ยม มีฐานเป็นสิงห์ องค์สถูปชั้นยอดเจดีย์เป็นดอกบัว 9 ชั้น การเดินทาง จากที่ว่าการอำเภอสามโคก ไปตามทางหลวงหมายเลข 3111 (ปทุมธานี-สามโคก-เสนา) ระยะทาง 4.5 กิโลเมตร เส้นทางเดียวกับไปวัดเมตารางค์ เลยไป 1.2 กิโลเมตร"
โรงกษาปณ์ รังสิต,"13/1 หมู่ 2 ถนนพหลโยธิน คลองหลวง, ปทุมธานี",เป็นโรงกษาปณ์แห่งที่ 5 ของประเทศไทยบนเนื้อที่กว่า 128 ไร่ เริ่มก่อสร้างเดือนมีนาคม พ.ศ. 2539 และกรมธนารักษ์ได้ย้ายโรงกษาปณ์จากถนนประดิพัทธ์ดำเนินการผลิตอย่างเต็มรูปแบบตั้งแต่เดือนมกราคม พ.ศ. 2545 เป็นต้นมาสำนักกษาปณ์ กรมธนารักษ์ กระทรวงการคลัง มีหน้าที่รับผิดชอบการผลิตเหรียญกษาปณ์หมุนเวียนใช้ให้เพียงพอต่อความต้องการในระบบเศรษฐกิจของประเทศ โดยอาศัยอำนาจตาม พ.ร.บ.เงินตรา พ.ศ. 2501 และผลิตเหรียญกษาปณ์ที่ระลึกในโอกาสสำคัญทางประวัติศาสตร์ที่เกี่ยวข้องกับสถาบันชาติศาสนาและพระมหากษัตริย์หรือเหตุการณ์ระหว่างประเทศเพื่อเป็นการเผยแพร่เกียรติยศชื่อเสียงและวัฒนธรรมอันดีงามของประเทศนอกจากนี้สำนักกษาปณ์มีหน้าที่ผลิตเครื่องราชอิสริยาภรณ์เครื่องหมายตอบแทนและผลิตภัณฑ์สั่งจ่ายต่าง ๆ ตามความต้องการของหน่วยงานราชการ รัฐวิสาหกิจและเอกชน รวมทั้งติดตั้งซ่อมแซมระบบประตูห้องมั่นคง ตู้นิรภัยให้คลังจังหวัดทั่วประเทศ
วัดเจดีย์หอย,"73 หมู่ 4 ถนนปทุมธานี-บางเลน ลาดหลุมแก้ว, ปทุมธานี","บริเวณวัดมีการขุดพบซากหอยนางรมยักษ์อายุนับล้านปีจำนวนมาก หลวงพ่อทองกลึงจึงนำซากหอยโบราณมาก่อเป็นเจดีย์ขึ้นที่ด้านหน้าทางเข้าและภายในวัด
เปลือกหอยนางรมยักษ์ที่ฝังตัวอยู่ใต้พื้นดินและมีอายุนับพัน ๆ ปีจำนวนมหาศาลที่ถูกนำมาสร้างเป็นเจดีย์ คือที่มาของชื่อวัดเจดีย์หอย ที่สร้างขึ้นเมื่อปี พ.ศ. 2538 โดยท่านพระครูสุนทร คุณธาดา หรือหลวงพ่อทองกลึง สุนทโร โดยหลังจากที่ได้ธุดงค์ที่ประเทศพม่าและพบกับพระอาจารย์ศิลบันตะเป็นเวลาหนึ่งพรรษา ท่านได้ศึกษาวิชาอาคมจนแตกฉานจึงธุดงค์กลับมาที่ถ้ำโอ่งจุก อำเภอศรีสวัสดิ์ จังหวัดกาญจนบุรี ที่นั้นเองท่านได้เกิดนิมิตเห็นว่าสถานที่ตั้งของวัดเจดีย์หอยในปัจจุบัน เมื่อ 8 ล้านปีเป็นเมืองใหญ่ชื่อเมืองรัตนาวดี โดยมีท่านเป็นเจ้าเมืองครองเมือง ท่านจึงตัดสินใจเดินทางตามนิมิตจนพบและตั้งใจสร้างพื้นดินแห่งนี้ให้เป็นบริเวณอารามวัด ในขณะที่กำลังขุดบึงบ่อเพื่อเป็นที่กักเก็บน้ำไว้สำหรับรดพืชสมุนไพรได้เจอกับซากหอยโบราณจำนวนมากมายเกินประมาณ จึงนำมาสร้างเป็นเจดีย์ที่บริเวณด้านหน้าทางเข้าและเจดีย์องค์ใหญ่ในวัด จนได้รับความสนใจจากผู้คนจากทั่วทุกสารทิศ นอกจากนี้ภายในวัดยังมีพิพิธภัณฑ์ที่รวบรวมพระพุทธรูป ศิลปวัตถุ โบราณวัตถุ ข้าวของเครื่องใช้เก่า ๆ จำนวนมาก ไม่ว่าจะเป็น หอยมือเสือยักษ์ที่ใหญ่ที่สุดในโลก ซึ่งหลวงพ่อทองกลึงได้นำมาจากจังหวัดระนอง ฆ้องอธิษฐานแค่ลูบก็ส่งเสียงดังกังวาน ตุ่มสามโคก ถ้วยชามดินเผา ไม้แกะสลัก เครื่องคิดเลข เป็นต้น อีกทั้งมีสวนสมุนไพร บ่อเลี้ยงเต่า บ่อปลาที่ทุกคนสามารถให้อาหารและมาท่องเที่ยวพักผ่อนหย่อนใจกันได้ทุกวัน เปิดให้เข้าชมทุกวันตั้งแต่เวลา 08.00-16.30 น. สอบถามข้อมูลเพิ่มเติมได้ที่ +66 2599-4247, +668 5188 9424, +668 9025 8031"
ศาลากลางจังหวัดปทุมธานี (หลังเก่า),"เมืองปทุมธานี, ปทุมธานี","ตั้งอยู่ด้านตะวันตกของแม่น้ำเจ้าพระยา สร้างขึ้นในสมัยรัชกาลที่ 6 เป็นเรือนปั้นหยา ด้านหน้าก่อปูนเป็นสถาปัตยกรรมแบบยุโรป มีลวดลายตกแต่งด้านหน้า ที่สวยงาม ซึ่งทางกรมศิลปากรได้ขึ้นทะเบียนโบราณสถานแห่งชาติ
ศาลากลางจังหวัดปทุมธานี (หลังเก่า) ไม่ปรากฏหลักฐานว่าก่อสร้างเมื่อใด แต่จากรูปแบบทางสถาปัตยกรรม สันนิษฐานว่าสร้างขึ้นในสมัยพระบาทสมเด็จพระมงกุฎเกล้าเจ้าอยู่หัว รัชกาลที่ 6 โดยมีลักษณะเป็นอาคารก่ออิฐถือปูนที่ได้รับอิทธิพลจากศิลปะตะวันตก พื้นล่างยกสูงราว 1 เมตร ก่อผนังปิดใต้ถุนโดยรอบ ด้านหน้ามีมุขกลางซ้อนกัน 2 ชั้น มีปีกยื่นออกมาทั้ง 2 ข้าง ด้านหลังมุขเป็นตัวอาคารรูปสี่เหลี่ยมผืนผ้า ด้านหน้าของมุขและอาคารมีลูกกรงปูนปั้นเป็นแบบลูกมะหวดประดับขอบหน้าบันของมุขทำเป็นรูปโค้งประดับขอบด้วยลวดลายปูนปั้นแบบยุโรป ตรงกลางหน้าบันมีครุฑเป็นสัญลักษณ์ หลังคามุงกระเบื้องซีเมนต์ ตรงปีกหน้ามุขและระเบียงอาคารทั้ง 2 ข้าง ระดับช่องลมประดับด้วยไม้ฉลุลาย ช่องลมช่องระบายอากาศเหนือประตูหน้าต่างเป็นไม้ฉลุลายเช่นกัน ประตูหน้าต่างเป็นบานไม้เปิดคู่ มีความงดงามที่สะดุดตาผู้คนที่ผ่านไปมาและแวะเวียนมาเยี่ยมชม โดยได้รับการขึ้นทะเบียนเป็นโบราณสถาน เมื่อวันที่ 18 กุมภาพันธ์ พ.ศ. 2539 และได้ดำเนินการปรับปรุงซ่อมแซมมาอย่างต่อเนื่องเพื่อให้เป็นมรดกทางวัฒนธรรมไปอีกยาวนาน เปิดให้เข้าชมทุกวันตั้งแต่เวลา 8.00-16.30 น."
วัดโบสถ์,"เมืองปทุมธานี, ปทุมธานี","วัดโบสถ์ หรือ วัดหลวงพ่อโตองค์ใหญ่ ตั้งอยู่ที่ ตำบลบางกระบือ อำเภอสามโคก จังหวัดปทุมธานี สร้างขึ้นเมื่อปี พ.ศ. 2164
วัดโบสถ์ หรือ วัดหลวงพ่อโตองค์ใหญ่ ตั้งอยู่ที่ ตำบลบางกระบือ อำเภอสามโคก จังหวัดปทุมธานี สร้างขึ้นเมื่อปี พ.ศ. 2164 โดยชาวมอญที่อพยพมาจากเมืองหงสาวดีนั่นเองค่ะ เป็นวัดเก่าแก่โบราณในสมัยกรุงศรีอยุธยา ซึ่งเมื่อก่อนนั้นจะใช้ชื่อว่า วัดสร้อยนางหงษ์ เป็นการนำชื่อหมู่บ้านที่อพยพมาตั้งเป็นชื่อวัด และได้สร้างเสาหงส์ขึ้นไว้เป็นสัญลักษณ์แห่งเมืองหงสาวดี ถือว่าเป็นวัดสังกัดธรรมยุทธนิกาย ที่ตั้งอยู่ริมฝั่งแม่น้ำเจ้าพระยาด้านตะวันตก ทำให้มีนักท่องเที่ยวทั้งที่เดินทางมาจากทางบกและทางน้ำ และมีโบราณสถาน โบราณวัตถุ ที่สำคัญมากมาย ไม่ว่าจะเป็น พระประธานและพระลำดับในโบสถ์ ใบเสมาหินชนวนศิลปะสมัยอยุธยาตอนตั้น รวมไปถึง รูปพระธรรมและธรรมาสน์ยอดโดมในสมัยรัตนโกสินทร์ นอกจากนี้ยังมีพระพุทธรูปที่สำคัญ นั่นก็คือ หลวงพ่อเหลือ ซึ่งเป็นพระพุทธรูปศักดิ์สิทธิ์คู่บ้านคู่เมืองปทุมธานีค่ะ โดยหลวงพ่อเหลือ คือ พระพุทธรูปปางมารวิชัยสร้างด้วยศิลาทราย มีทั้งหมด 12 องค์ ด้วยกันค่ะ แต่เมื่อประมาณปี พ.ศ. 2507 นั้น ถูกขโมยเข้ามาลักลอบตัดเศียรพระพุทธรูปภายในโบสถ์ ทำให้เหลือแค่เพียงหลวงพ่อเหลือเท่านั้นที่ไม่ถูกตัดเศียร ชาวบ้านก็เลยเรียกพระพุทธรูปองค์นี้ว่า หลวงพ่อเหลือ และ มีรูปปั้นพระพุทธรูปสมเด็จพระพุทธจารย์โต พรหมรังสี หรือ หลวงพ่อโต ปางเทศนาธรรมองค์ใหญ่ รวมถึง หลวงพ่อพุทธโสธรองค์ใหญ่ วิหารท้าวจาตุคามรามเทพ วิหารพระสีวลี และ หลวงปู่ทวด ด้วยบรรยากาศภายในวัดที่ร่มรื่น ยังมีจุดนั่งพักผ่อนกันได้ชิลๆ หรือจะให้อาหารปลาเพลินๆ ก็ได้"
บ้านนาครูธานี (บ้านหอมชื่น),"บ้านหอมชื่น ต.บ่อเงิน อ.ลาดหลุมแก้ว จ.ปทุมธานี 12140 ลาดหลุมแก้ว, ปทุมธานี","ห้องเรียนธรรมชาติ ที่รังสรรค์ไว้ให้เด็ก ๆ ได้เรียนรู้กับการ “สัมผัสวิถีชีวิตไทย” ไม่ว่าจะเป็นเรื่องเล่าของบ้านทรงไทย ยกสูง มีใต้ถุนบ้าน ถูกหยิบยกให้มาเป็นที่น่าสนใจของเด็กๆในเมือง ความตื่นตาตื่นใจ กับวิถีชีวิตของชาวนา การปลูกข้าว ขี่ควาย การลงเก็บผักในแปลงมาทำอาหาร พายเรือ ทำกระสุนดินเหนียว การยิงหนังสติ๊ก กระบวนการหวดข้าว ฝัดข้าว ตำข้าว ซึ่งดูเหมือนจะเป็นเรื่องแปลกใหม่สำหรับเด็กในสมัยนี้
ทั้งหมดนี้ เป็นเรื่องที่สามารถสัมผัสได้จริง ๆ กับครูธานี ที่บ้านหอมชื่น ปทุมธานี บนเนื้อที่กว่า 25 ไร่ มีการทำการเกษตรสวนผสม ปลูกข้าว ทำนา เริ่มกิจกรรมกันแต่เช้าตรู่ กับเรื่องเล่าของบ้านทรงไทย และพาเข้าสวนปั้นดินเหนียวเป็นลูกกระสุนกลมๆ แล้วตากแดด เก็บผักสวนครัวทั้งคะน้า ผักบุ้ง ผักกาดขาว แตงกวาลูกโต ๆ จากในสวนมาทำกับข้าวมื้อเที่ยงกัน สนุกกันทั้งครอบครัวทั้งคุณพ่อ คุณแม่ และเด็กน้อย หลังอาหารเที่ยง ก็มาช่วยกันนวดผสมแป้งปั้นรูป ขึ้นพิมพ์ ไว้สำหรับทำขนมครองแครง เป็นของว่างยามบ่ายกัน หลังเรือนไทยจะมีกิจกรรมฐานต่าง ๆ ไม่ว่าจะเป็นการไต่เชือก เดินสะพานไม้ไผ่ จะปีนมะพร้าว หรือจะไปพายเรือเล่น ก็ได้ นอกจากนี้ยังมีกิจกรรมนั่ง รถกระแทะ หน้าตาคล้ายๆรถสองแถวเป็นรถที่ถูกดัดแปลงมาจากรถไถ พาเด็ก ๆ วนดูแปลงนาของชาวบ้านในละแวกใกล้เคียง ช่วงประมาณ 15.00 น. ครูธานีจะจูงวาสนามาแนะนำให้รู้จัก วาสนาเป็นควายไทยที่ใช้ไถนา มีขนสีขาวใต้คอเป็นรูปตัววีคล้ายสร้อย วาสนาชอบกินใบขนุน ใบไผ่ หญ้าแฝก กล้วยหรือใบมะม่วง พร้อมกับให้เด็กๆ ได้มีโอกาสขี่ควายกันด้วย หรือจะนั่งในกาบหมากแล้วให้วาสนาลากไปรอบ ๆ สนามเล่นก็ได้ รับรองได้ร้อยยิ้ม เสียงหัวเราะของเด็กๆ ที่อยู่กับพี่เลี้ยงอย่างวาสนาแน่นอน"
กระท่อมลุงจรณ์,"81/6 หมู่ 2 วัดสิงห์ ตำบลสามโคก อำเภอสามโคก จังหวัดปทุมธานี สามโคก, ปทุมธานี","สถานที่ท่องเที่ยวที่เหมาะสำหรับคนรักต้นไม้ ธรรมชาติ โดยเฉพาะต้นกระบองเพชร
กระท่อมลุงจรณ์ เป็นที่เที่ยวที่เหมาะสำหรับคนรักต้นไม้ ธรรมชาติ โดยเฉพาะต้นกระบองเพชร เพราะกระท่อมลุงจรณ์แห่งนี้เกิดจากคุณลุงจรณ์ที่มีความรักต่อต้นกระบองเพชร และสะสมมาเรื่อยๆ ถึง 40 ปี จนมีต้นกระบองเพชรพันธุ์ธรรมดา และหาพันธุ์หายากจากต่างประเทศอยู่มากมาย โดยนักท่องเที่ยวที่อยากเข้าไปแวะชมหรืออยากซื้อกระบองเพชรกลับบ้าน ต้องติดต่อขอนัดเวลาล่วงหน้า"
กิจกรรมค่ายลูกเสือ,"23/15 หมู่ที่ 1 ถนนปทุมธานี-เสนา สามโคก, ปทุมธานี","กิจกรรมค่ายลูกเสือที่เดอะ ไพน์ รีสอร์ท ค่ายลูกเสือ สถานที่จัดกิจกรรมสำหรับหมู่คณะ ด้วยหลักสูตร Robe Courses และฐานต่าง ๆ กว่า 30 ฐาน ฝึกปีนหน้าผาจำลองและกิจกรรมการผจญภัยต่าง ๆ เพื่อพัฒนาบุคลากรฝึกความอดทนต่ออุปสรรคแก้ไขปัญหาเฉพาะหน้า และการวางแผนในการทำงานเป็นทีม สอบถามข้อมูล โทร. 0 2978 8851-4, 08 1815 9572 www.thepineresort.com การเดินทาง ใช้ทางหลวงหมายเลข ๑ (พหลโยธิน) ถึงแยกบางปะอินเลี้ยวซ้ายตามทางหลวงหมายเลข ๙ (กาญจนาภิเษก หรือวงแหวนตะวันตก) ประมาณ ๑๕ กิโลเมตร หรือข้ามสะพานแม่น้ำเจ้าพระยา เมื่อเจอแยกแรกชิดซ้ายขึ้นสะพานต่างระดับข้ามไปทางหลวงหมายเลข ๓๑๑๑ (ปทุมธานี?สามโคก?เสนา) ประมาณ ๒ กิโลเมตร เดอะไพน์รีสอร์ท อยู่ใกล้กับสถานีบริการน้ำมัน ปตท. หรือใช้ทางพิเศษอุดรรัถยา (บางปะอิน?ปากเกร็ด) ถึงถนนกาญจนาภิเษก เลี้ยวซ้ายเข้าทางหลวงหมายเลข ๑ (พหลโยธิน) ถึงแยกบางปะอินเลี้ยวซ้ายไปตามทางหลวงหมายเลข ๙ (กาญจนาภิเษก หรือวงแหวนตะวันตก) ประมาณ ๑๕ กิโลเมตร"
วัดป่ากลางทุ่ง,"111 หมู่ 2 บ้านบางขะแยง เมืองปทุมธานี, ปทุมธานี","อยู่ที่ตำบลบางขะแยง ภายในอุโบสถผนังด้านหลังพระประธาน ปรากฏภาพเขียนองค์สมเด็จพระสัมมาสัมพุทธเจ้าเมื่อครั้งอดีตประดิษฐานอยู่
วัดป่ากลางทุ่ง รวมวัดกลางทุ่งและวัดป่าใต้เข้าด้วยกันและตั้งชื่อว่าวัดป่ากลางทุ่ง จากหลักฐานรูปแบบศิลปะอุโบสถเก่าสันนิษฐานว่าสร้างในสมัยรัชกาลที่ 3 ราวปี พ.ศ. 2385 เป็นอาคารก่ออิฐถือปูน ทรงโถงหลังคามุงกระเบื้องไม่มีช่อฟ้าใบระกา มีชายคากันฝนด้านหน้า หน้าบันเป็นรูปพระอินทร์ทรงช้างเอราวัณประกอบลายช่อดอกไม้ ติดกระเบื้องถ้วยเบญจรงค์ประดับที่ดอกอันเป็นรูปแบบที่นิยมในสมัยนั้น นอกจากนี้ประตูหน้าต่างเจาะเป็นช่องสี่เหลี่ยมตกแต่งอย่างเรียบง่าย ซุ้มประตูแต่งลายปูนปั้นเป็นรูปเทพพนม ซุ้มหน้าต่างแต่ละบานตกแต่งลายปูนปั้นต่าง ๆ กัน สีมาเป็นปูนปั้นสลักลวดลายตั้งอยู่บนฐานบัว มีเจดีย์ย่อมุมไม้ 12 ทาสีทองอยู่ 2 องค์เบื้องหน้าอุโบสถ สันนิษฐานว่าด้านในบรรจุอัฐิธาตุผู้สร้างอารามแห่งนี้ ภายในอุโบสถผนังด้านหลังพระประธานปรากฏภาพเขียนองค์สมเด็จพระสัมมาสัมพุทธเจ้าเมื่อครั้งอดีตประดิษฐานอยู่บนฐานชุกชีภายในซุ้มเรือนแก้วอันวิจิตร ด้านซ้ายขวามีสาวกบนฐานดอกบัวบาน ประนมมือด้วยดอกบัว 3 ดอก น้อมกายลงอย่างอ่อนช้อยเต็มเปี่ยมด้วยศรัทธา พื้นผนังสีแดงชาดเขียนภาพดอกไม้ร่วงโปรยลงมาเป็นสาย จึงเป็นผลงานในอดีตอันทรงคุณค่าของเมืองปทุมธานี การเดินทาง จากที่ว่าการอำเภอเมืองปทุมธานี ไปตามเส้นทางซอยปทุมธานี-สายใน ระยะทาง 7 กิโลเมตร เลี้ยวซ้ายเข้าซอยวัดป่ากลางทุ่ง ประมาณ 400 เมตร"
วัดน้ำวน,"1 หมู่ 6 ถนนปทุมธานี-สายใน เมืองปทุมธานี, ปทุมธานี","ตั้งอยู่ที่ตำบลบางเดื่อ ห่างจากจังหวัดประมาณ 4 กิโลเมตร ในวัดมีเจดีย์ทรงรามัญ (ร่างกุ้ง) อุโบสถมีหงส์หน้าอุโบสถ หน้าวัดเป็นแหล่งอาศัยของพันธุ์ปลาต่าง ๆ มากมาย เป็นวัดที่ประชาชนจากที่ต่าง ๆ มาเที่ยวชมกันอย่างมากทุกวัน
วัดรามัญเก่าแก่อายุกว่าร้อยปีมีนามว่า วัดน้ำวน ไม่เพียงแต่โดดเด่นด้วยเจดีย์ทรงรามัญ (ย่างกุ้ง) อุโบสถที่มีหงส์หน้าอุโบสถและบริเวณหน้าวัดที่เป็นแหล่งอาศัยของพันธุ์ปลาต่าง ๆ มากมาย ทั้งปลาสวาย ปลากระแห กระมัง ยังเป็นวัดที่เด่นดังด้านการรักษาโรคด้วยแผนโบราณ โดยเฉพาะโรคกระดูก เช่น โรคกระดูกหัก เป็นต้น โดยมีต้นฉบับคือ พระอาจารย์รำภา ซึ่งแม้ปัจจุบันมรณภาพแล้วแต่วิชาของท่านก็ยังสืบทอดมาจนถึงเจ้าอาวาสในปัจจุบัน นอกจากนี้ภายในวัดยังมีปูชนียวัตถุสำคัญ คือ พระประธานประจำอุโบสถปางมารวิชัยที่สร้างเมื่อ พ.ศ. 2518 พระประธานประจำศาลาการเปรียญปางสมาธิ สร้างเมื่อ พ.ศ. 2500 รวมถึงปูชนียวัตถุอื่น ๆ โรงเรียนพระปริยัติธรรม อาคารเสนาสนะ ศาลาการเปรียญทรงไทย 1 ชั้นยกพื้นสูง หอสวดมนต์ กุฏิสงฆ์ครึ่งตึกครึ่งไม้ ศาลาเอนกประสงค์ ศาลาบำเพ็ญกุศล ฌาปนสถาน หอระฆังที่รอให้ผู้คนมาแวะกราบไหว้สิ่งศักดิ์สิทธิ์เพื่อความเป็นสิริมงคล"
วัดมูลจินดาราม,"ธัญบุรี, ปทุมธานี","ตั้งอยู่ริมคลองรังสิตประยูรศักดิ์ บริเวณคลองห้า ห่างจากตลาดรังสิต 13 กิโลเมตร ตามเส้นทางรังสิต-นครนายก บริเวณคลองหน้าวัดมีปลาสวายจำนวนมาก มีขนาดใหญ่ตัวละ 3- 5 กิโลกรัม แต่ละวันมีนักท่องเที่ยวมาแวะให้อาหารปลาอยู่เสมอ
วัดมูลจินดารามหรือที่ผู้คนทั่วไปมักเรียกว่า วัดคลองห้า สร้างขึ้นเมื่อวันที่ 19 มีนาคม พ.ศ. 2439 โดยพระปฏิบัติราชประสงค์ ซึ่งเป็นชาวออสเตรเลียชื่อ มูลเล่อร์ กับนางจีน ภรรยา เพื่อเป็นที่พำนักอาศัยของพระภิกษุสามเณร ต่อมาในวันที่ 2 มีนาคม พ.ศ. 2445 พระปฏิบัติราชประสงค์ได้ทำหนังสือขอถวายเป็นพระอารามหลวงในสมัยพระบาทสมเด็จพระจุลจอมเกล้าเจ้าอยู่หัว รัชกาลที่ 5 พระองค์ได้เสด็จพระราชดำเนินเปิดเมืองธัญบุรีและทรงมีพระดำรัสรับสั่งว่าการที่จะถวายและรับเป็นวัดหลวงนั้นเป็นการที่เกี่ยวข้องกับการบำรุง โดยพระองค์ได้พระราชทานนามวัดว่าวัดมูลจินดาราม โดยมีพระประสงค์ให้สอดคล้องกับท่านผู้มีจิตศรัทธาสร้างวัด สิ่งสำคัญในบริเวณ วัดที่ยังคงอยู่ถึงปัจจุบันคือ พระบรมรูปรัชกาลที่ 5 พระประธานปางมารวิชัยในพระอุโบสถ ซึ่งที่หน้าบันซุ้มเหนือประตูและหน้าต่างพระอุโบสถมีพระปรมาภิไธยย่อ จปร. นอกจากนี้มีพระพุทธโสธรจำลอง พระพุทธจักษุมงคลศาสดา (พระยืน) บริเวณคลองหน้าวัดจึงมีปลาสวายขนาดใหญ่ ตัวละ 3-5 กิโลกรัม จำนวนมาก จนได้ชื่อว่า วังมัจฉาเมืองธัญบุรี การเดินทาง จากตลาดรังสิต ไปเส้นทางสายรังสิต-นครนายก ประมาณ 13 กิโลเมตร"
วัดเมตารางค์,"หมู่ 3 สามโคก, ปทุมธานี","อยู่ในเขต ตำบลเชียงรากน้อย ภายในมีเจดีย์แบบชะเวดากองเป็นรูปแปดเหลี่ยม ยอดเจดีย์มีฉัตรทำด้วยทองเหลืองเป็นลายเทพพนมอายุ 150 ปี หอสวดมนต์พื้นไม้สัก เสาไม้แก่นกลมศาลาการเปรียญมีเสาหงส์ซึ่งเป็นสัญลักษณ์ของวัดมอญ มีรูปหงส์อยู่บนยอดเสา
วัดเมตารางค์ อีกหนึ่งวัดเก่าแก่ของปทุมธานีประมาณได้ว่าสร้างมาแล้วกว่า 170 ปี ปูชนียสถานที่ได้รับการกล่าวถึงคือเจดีย์แบบรามัญที่มีชื่อเรียกว่า ""ชะเวดากอง"" รูปแปดเหลี่ยม ยอดเจดีย์ มีฉัตรทำด้วยทองเหลืองเป็นลายเทพพนมอายุ 150 กว่าปี หอสวดมนต์เป็นพื้นไม้สัก เสาไม้แก่นกลม ศาลาการเปรียญ เสาหงส์ซึ่งเป็นสัญลักษณ์ของวัดมอญ มีรูปหงส์อยู่บนยอดเสา การเดินทาง จากตัวอำเภอสามโคก ใช้ทางหลวงหมายเลข 3111 (ปทุมธานี-สามโคก-เสนา) ระยะทาง 4.5 กิโลเมตร กลับรถเข้าทางหลวงหมายเลข 9 ตรงไป 600 เมตร เลี้ยวซ้ายเข้าทางหลวงหมายเลข 3309 ระยะทาง 1.8 กิโลเมตร จากนั้นเลี้ยวขวาเข้าทางหลวงหมายเลข 3309 ระยะทาง 1.7 กิโลเมตร (ผ่านโรงงานน้ำดื่มสยาม) วัดอยู่ทางซ้ายมือ"
วัดโคก,"เมืองปทุมธานี, ปทุมธานี","ตั้งอยู่บนฝั่งขวาของแม่น้ำเจ้าพระยา ตำบลบ้านฉาง ภายในวัดมีพระประธานปางสมาธิ เจดีย์มอญก่อสร้างแบบก่ออิฐถือปูนทาสีขาว ธรรมมาสน์เก่าทำด้วยไม้มะเกลือฝังมุขอายุกว่าร้อยปี และศาลาการเปรียญก่อสร้างด้วยไม้สัก เสาเป็นไม้แดง มีอายุ 100 ปีเศษ
วัดโคก ตั้งอยู่บริเวณฝั่งขวาของแม่น้ำเจ้าพระยา ภายในวัดโดดเด่นด้วยพระประธานปางสมาธิ เจดีย์มอญทรงสวยที่ถูกสร้างขึ้นแบบก่ออิฐถือปูนทาสีขาว ธรรมมาสน์เก่าทำด้วยไม้มะเกลือฝังมุขอายุกว่าร้อยปีที่ควรค่าแก่การอนุรักษ์ และศาลาการเปรียญที่ก่อสร้างด้วยไม้สัก โดยเสาเป็นไม้แดงอายุถึง 100 ปีเศษ ซึ่งปทุมธานีเป็นถิ่นฐานของชนชาวมอญมาไม่น้อยกว่า 300 ปี ตั้งแต่สมัยพระนารายณ์มหาราช การเดินทาง จากที่ว่าการอำเภอเมืองปทุมธานี ไปตามถนนเทศบำรุง 260 เมตร เข้าซอยปทุมธานี-สายใน ทางหลวงหมายเลข 3035 ประมาณ 2 กิโลเมตร เลี้ยวซ้ายเข้าซอยเทศบาล 2 ระยะทาง 350 เมตร เลี้ยวซ้ายเข้าถนนสายวัดโคก"
วัดเขียนเขต,"43 หมู่ 2 ถนนรังสิต-นครนายก ธัญบุรี, ปทุมธานี","สร้างเมื่อปี พ.ศ. 2439 โดยหม่อมเขียน หม่อมในพระเจ้าวรวงศ์เธอเจ้าสายสนิทวงศ์เป็นผู้มอบถวายที่ดินเพื่อสร้างวัด แรกเริ่มนั้นวัดนี้เป็นเพียงสำนักสงฆ์
วัดเขียนเขต สร้างเมื่อปี พ.ศ. 2439 โดยหม่อมเขียน หม่อมในพระเจ้าวรวงศ์เธอพระองค์เจ้าสายสนิทวงศ์เป็นผู้มอบถวายที่ดินเพื่อสร้างวัด แรกเริ่มนั้นวัดนี้เป็นเพียงสำนักสงฆ์ มีหลวงพ่อดำเป็นเจ้าสำนัก โดยใช้วัสดุหาง่ายมาใช้ในการสร้างสำนัก เช่น นำไม้ไผ่มาขัดเป็นพื้นหลังคา และฝาผนังทำด้วยหญ้า เป็นต้น หม่อมเขียนพร้อมด้วยเครือญาติและประชาชนในท้องถิ่นเห็นความลำบากของพระเณรที่จำพรรษาอยู่ จึงได้ร่วมกันบริจาคทรัพย์สร้างกุฏิเป็นทรงไทยขึ้นใหม่ 6 หลัง เพื่อเป็นพุทธศาสนสมบัติ ภายในวัดมีสิ่งที่น่าสนใจได้แก่ หอระฆังเก่า โบสถ์หินอ่อนเก่าและจิตรกรรมฝาผนังที่สะท้อนให้เห็นประเพณีไทยดั้งเดิม และชีวิตความเป็นอยู่ของชาวปทุมธานี"
วัดจันทน์กะพ้อ,"หมู่ 3 บ้านตากแดด สามโคก, ปทุมธานี","ตั้งอยู่ที่ตำบลบางเตย ฝั่งตะวันตกของแม่น้ำเจ้าพระยา ห่างจากศาลากลางจังหวัดประมาณ 6 กิโลเมตร สร้างโดยชาวมอญ ในสมัยรัชกาลที่ 2 ชื่อว่า ""วัดโกว๊ะ""
วัดจันทน์กะพ้อ พระอารามหลวงชั้นตรี ชนิดสามัญ สังกัดคณะสงฆ์ธรรมยุต ตั้งอยู่บนที่ราบลุ่มบนฝั่งแม่น้ำเจ้าพระยาฝั่งตะวันตก สร้างขึ้นเมื่อ พ.ศ. 2358 โดยชาวมอญที่อพยพมาจากเมืองเมาะตะมะภายใต้การนำของสมิงสอดเบา เรียกว่า ""มอญใหม่"" ซึ่งอพยพมาพึ่งพระบรมโพธิสมภารในสมัยรัชกาลที่ 2 เมื่อได้สร้างวัดขึ้นแล้วขนานนามว่า วัดโกว๊ะ ซึ่งเป็นภาษารามัญแปลว่า ""ต้นจันทน์กะพ้อ"" ต่อมาได้เปลี่ยนนามใหม่เป็น ""วัดจันทน์กะพ้อ"" บริเวณวัดมีเสาหงษ์ธงตะขาบ เจดีย์ย่อมุมไม้สิบสองอายุประมาณ 100 ปี หอวัฒนธรรม เก็บรวบรวมศิลปวัตถุมอญ ระอุโบสถหินอ่อนเป็นที่ประดิษฐานพระประธานปางมารวิชัยศิลปะอยุธยา ฝาผนังด้านหลังพระประธานมีภาพจิตรกรรมเป็นภาพสวรรค์ โดยมีเทวดาสององค์ยืนประนมหัตถ์หันหน้าเข้าหาพระประธาน ภาพซุ้มเรือนแก้วครอบองค์พระประธานมีความประณีตงดงามมาก นอกจากนี้ วัดนี้เป็นที่ประกอบพิธีสำคัญของชาวปทุมธานี เช่น พิธี ""ออกฮ้อยปะจุ๊"" แข่งธงตะขาบ งานตักบาตรพระร้อย เป็นต้น และมีโครงการอนุรักษ์พันธุ์ปลาหน้าวัดทางวัดได้เปิดสอนพระปริยัติธรรมมาตั้งแต่ พ.ศ. 2509 ทั้งแผนกธรรมและบาลี อีกทั้งโรงเรียนพุทธศาสนาวันอาทิตย์เริ่มมาตั้งแต่ พ.ศ. 2518 การเดินทาง จากที่ว่าการอำเภอสามโคก ไปตามทางหลวงหมายเลข 3111 (ปทุมธานี-สามโคก-เสนา) ผ่านการไฟฟ้าส่วนภูมิภาคอำเภอสามโคกประมาณ 3 กิโลเมตร กลับรถใต้สะพานตรงไปประมาณ 2 กิโลเมตร วัดอยู่ด้านซ้ายมือ"
วัดบางนา,"48 หมู่ 4 สามโคก, ปทุมธานี","ตั้งอยู่ตำบลบางโพธิเหนือ เป็นวัดที่สร้างขึ้นเมื่อ พ.ศ. 2310 โดยมีครอบครัวคนไทยอพยพหนีภัยสงครามมาจากกรุงศรีอยุธยา
เสาหงส์ซึ่งเป็นสัญลักษณ์ของชาวมอญที่สวยงามโดดเด่นที่วัดบางนา เปรียบเสมือนเสาอโศกของพระเจ้าอโศกมหาราชที่ประเทศอินเดีย ซึ่งเป็นเครื่องหมายแห่งความเจริญรุ่งเรืองในพระพุทธศาสนา ชวนให้ผู้คนมาสักการะ ณ วัดแห่งนี้ วัดบางนาถูกสร้างขึ้นราวพุทธศักราช 2320 ช่วงกรุงศรีอยุธยาตอนปลายและตอนต้นแห่งกรุงรัตนโกสินทร์ จากความศรัทธาในพระพุทธศาสนาสายเถรวาทหรือหินยาน ทำให้ชาวมอญพร้อมใจสร้างวัดแห่งนี้ ภายในเต็มไปด้วยอารยธรรมด้านสถาปัตยกรรมของชาวมอญ งานที่ทรงคุณค่ายิ่งทางพระพุทธศาสนา ซึ่งสะท้อนวิถีชีวิตชาวมอญที่มีรากฐานมาแต่ครั้งโบราณกาล ความงดงามที่เป็นที่กล่าวขานอย่างมากคือพระพุทธรูปปางมารวิชัยที่มีชื่อว่า พระพุทธทิพย์สุวรรณมุนี พระพุทธรูปก่ออิฐถือปูนซึ่งสันนิษฐานว่าถูกสร้างในราวสมัยกรุงศรีอยุธยา รวมถึงพระวิหารขนาดเล็กที่อยู่ห่างจากอุโบสถเพียงเล็กน้อย ด้านในประดิษฐานพระพุทธรูปปางป่าเลไลยก์และปางมารวิชัยที่มีการสร้างในรูปแบบก่ออิฐถือปูนและรอยพระพุทธบาทจำลอง คือผลงานสถาปัตยกรรมที่มีอายุอันยาวนานควรค่าแก่การรักษาและอนุรักษ์ เจดีย์ย่อมุมไม้สิบสอง 2 องค์ ศาลาการเปรียญ หอสวดมนต์ กุฏิสงฆ์ที่ต้อนรับพุทธศาสนิกชนทุกคนให้เข้ามาศึกษาและเยี่ยมเยือน สอบถามข้อมูลเพิ่มเติมได้ที่ 0 2581 5940 หรือ https://watbangna.org"
วัดฉาง,"107 หมู่ 6 บ้านฉาง เมืองปทุมธานี, ปทุมธานี","ตั้งอยู่ที่บ้านฉาง ภายในวัดมีสิ่งสำคัญคือพระวิหารเก่า มีจิตรกรรมปรากฎอยู่ที่หน้าบันพระวิหาร และพระพุทธรูปปางสมาธิที่สร้างจากสตางค์แดงทั้งองค์
เยี่ยมชมถาวรวัตถุและโบราณวัตถุที่เต็มไปด้วยคุณค่าทางประวัติศาสตร์ที่วัดฉาง ซึ่งสร้างขึ้นในสมัยรัชกาลที่ 2 โดยชาวมอญเมืองเมาะตะมะที่อพยพครอบครัวมาอยู่ในตำบลบ้านฉาง ต่อมาในปี พ.ศ. 2360 จึงได้สร้างวัดเพื่อบำเพ็ญกุศลตามประเพณีและตั้งชื่อว่าวัดฉาง ภายในวัดมีพระวิหารเก่าอันงดงาม ตลอดจนจิตรกรรมที่ปรากฏบริเวณหน้าบันพระวิหารศิลปะสมัยกรุงศรีอยุธยาตอนปลายถึงกรุงรัตนโกสินทร์ตอนต้น อีกทั้งพระพุทธรูปปางสมาธินามว่าหลวงพ่อสตางค์แดงหรือหลวงพ่อแปดหมื่นที่สร้างจากสตางค์แดงโบราณทั้งองค์ จำนวน 84,000 เหรียญ ตามจำนวนข้อธรรมคำสอนของพระพุทธเจ้า ซึ่งประชาชนเลื่อมใสนมัสการอยู่มิได้ขาด นอกจากนี้ยังมีศาลาท่าน้ำ ศาลาไม้ทรงปั้นหยา หลังคาหน้าจั่วมุงกระเบื้องว่าวเชิงชาย และกระดานคอสองเป็นไม้ฉลุลายละเอียดสวยงามมาก ซึ่งเป็นส่วนที่อยู่เหนือฝาเรือนต่ำลงมาจากขื่อเล็กน้อย เป็นช่องลูกฟักเรียงต่อกันรอบฝาเรือน เสาทั้งหมดเป็นแบบลบเหลี่ยม เสารอบเชิงชายศาลาประดับด้วยฉลุลายดอกบัวโดยรอบ การเดินทาง จากที่ว่าการอำเภอเมืองปทุมธานี ไปตามเส้นทางซอยปทุมธานี-สายใน ระยะทาง 1.3 กิโลเมตร ผ่านบริษัท กิตติสุนทร จำกัด เลี้ยวซ้ายเข้าซอยประมาณ 600 เมตร"
วัดศาลาแดงเหนือ,"หมู่ 2 สามโคก, ปทุมธานี","ตั้งอยู่หมู่ที่ 2 ตำบลเชียงรากน้อย อยู่ริมฝั่งแม่น้ำเจ้าพระยาฝั่งตะวันออก มีสิ่งที่น่าสนใจคือ ธรรมมาสน์ลายจำหลักไม้ ศาลาการเปรียญ หมู่กุฏิหอไตร
อยู่ริมฝั่งตะวันออกของแม่น้ำเจ้าพระยา หมู่ที่ 2 ตำบลเชียงรากน้อย ศาลาการเปรียญสร้างเมื่อปี พ.ศ. 2417 เดิมเป็นโรงโขนหลวงที่กรุงเทพฯ บนศาลามีตู้พระพุทธรูปดัดแปลงจากธรรมาสน์ลายจำหลักไม้ และมีการสวดมนต์ภาษามอญทุกวันในเวลา 16.00 น. บนกุฏิมีเครื่องกรองน้ำสมัยโบราณที่เกิดจาก ภูมิปัญญาชาวบ้านซึ่งหาชมได้ยาก ชุมชนรอบวัดศาลาแดงเป็นชุมชนเล็ก ๆ ริมฝั่งน้ำเจ้าพระยา ซึ่งมีการรักษาความสะอาดของหมู่บ้านได้อย่างดีเยี่ยมจนเป็นหมู่บ้านชนะเลิศการประกวดหมู่บ้านอนุรักษ์แม่น้ำเจ้าพระยาดีเด่นของกระทรวงสาธารณสุข ปี พ.ศ. 2541 การเดินทาง จากที่ว่าการอำเภอสามโคก ไปตามทางหลวงหมายเลข 3111 (ปทุมธานี-สามโคก-เสนา) ระยะทาง 4.5 กิโลเมตร เส้นทางเดียวกับไปวัดเมตารางค์ เลยไปประมาณ 2 กิโลเมตร"
วัดสองพี่น้อง,"45 สามโคก, ปทุมธานี","ตั้งอยู่ที่ตำบลบ้านงิ้ว ริมฝั่งแม่น้ำเจ้าพระยา เหนือวัดไผ่ล้อม สร้างขึ้นเมื่อ พ.ศ. 2410 มีพระพุทธรูปศักดิ์สิทธิ์ 2 องค์ประดิษฐานอยู่ริมแม่น้ำ
เรื่องราวของวัดสองพี่น้อง ริมฝั่งแม่น้ำเจ้าพระยา ฝั่งตะวันออกทางทิศเหนือของอำเภอสามโคก ยังคงถูกเล่าขานต่อมาจนถึงปัจจุบัน แม้จะไม่ปรากฏแน่ชัดว่าวัดสร้างขึ้นเมื่อใด แต่ผู้ที่สร้างวัดสองพี่น้องคือชายสองคนพี่น้องที่ทราบเพียงว่าอพยพลงมาจากภาคเหนือและอาศัยอยู่ในบริเวณวัด โดยทั้งสองคนนั้นเป็นโจรปล้นทรัพย์ ชอบลักวัวควายของชาวบ้าน ประกอบกับสถานที่นี้เป็นหนาทึบจึงยากแก่การติดตาม จนครั้งต่อมาบิดา มารดาของสองพี่น้องนี้ได้นำเรือค้าขายสิ่งของต่าง ๆ มาจากทางเหนือล่องลงมาแถวบริเวณใกล้เคียงกับสองพี่น้อง อาศัยอยู่เป็นเวลาจวนจะมืดลงพอดีจอดพักนอนค้างคืนที่นั่น พอตกกลางคืนโจรสองพี่น้องได้ทำการปล้นและฆ่าบิดาและมารดาของตนโดยไม่รู้ พอถึงรุ่งเช้าเมื่อทราบก็เสียใจมาก จึงตัดสินใจสร้างวัดขึ้นเพื่อเป็นการลบล้างบาป มีทั้งโบสถ์และวิหาร เมื่อสร้างเสร็จได้ตั้งชื่อว่าวัดสองพี่น้อง ภายในวัดมีพระพุทธรูปศักดิ์สิทธิ์ที่มีนามว่าหลวงพ่อเพชรและหลวงพ่อพลอย อายุเก่าแก่ประมาณ 700 ปี พระสมัยสุโขทัยที่เป็นที่เคารพและเสื่อมใสของชาวบ้านจำนวนมาก มีชาวบ้านมานมัสการมิได้ขาด รวมถึงเจดีย์ทรงมอญหน้าวัด สูง 6 เมตร ฐานกว้างประมาณ 3 เมตรเศษ เป็นเจดีย์เก่าแก่ประมาณ 200 ปีเศษ อีกทั้งพระประธานในโบสถ์ที่สร้างด้วยเหรียญฮ่องกง จำนวน 1000 เหรียญ น้ำหนักเหรียญละ 1 สลึง หน้าตักกว้าง 23 นิ้ว สูงประมาณ 25 นิ้ว พระเกศเป็นทองคำหนัก 13 บาท พระพุทธรูปที่หาชมได้ยากยิ่ง รวมทั้งพระพุทธรูปและเจดีย์บรรจุพระธาตุสวยงามลวดลายวิจิตรที่สร้างด้วยเงินและทองเหลืองประดิษฐานอยู่ที่หอสวดมนต์ และมีโต๊ะหมู่บูชาประดับมุก หมู่ 9 มีเครื่องกังใสของจีนแท้ ตั้งอยู่หน้าพระประธานในพระอุโบสถอีกด้วย"
